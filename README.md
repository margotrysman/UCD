# Pulse - Jouw stress, jouw ritme.
*De anti-stressband voor het dagelijkse leven.* 

*Projectteam: Rootsaert Selena; Rysman Margot*

08/01/2025

## Samenvatting
Stress bij studenten in het hoger onderwijs is een vaak voorkomend probleem, zoals bleek uit literatuuronderzoek en enquêtes binnen de doelgroep. Studenten zullen vaak hun stress niet erkennen als een probleem en deze niet of op ongezonde wijze reguleren. 
Wij zochten een oplossing die hoofdzakelijk stress detecteert en communiceert naar de gebruiker, om deze dan aan te sporen om de stress te reguleren.

Om stress te meten/detecteren kan, volgens wetenschappelijke bronnen, gekeken worden naar Heart Rate Variability (HRV) en andere cardiovasculaire metingen, de huidgeleiding of galvanische huidreactie (GSR), de zweetproductie en de ademhaling. Hierbij vormen HRV en GSR de meest haalbare opties voor een comfortabel wearable product.

De stress wordt gecommuniceerd naar de gebruiker dankzij de activatie van opblaasbare kussentjes binnen de band. Deze zullen kortstondige druk uitvoeren rondom de arm. De bedoeling hiervan is om de gebruiker zowel te waarschuwen voor een mogelijk hoog stressniveau als te helpen bij het reguleren. De regelmatigheid van de toenemende druk is afgesteld om ademhalingsoefeningen en meditatie te faciliteren.
Enkele externe fidget-opties zijn aanwezig voor stressregulatie.
Door geen duidelijke, externe signalen te gebruiken wordt de stress eveneens niet opgemerkt door peers.


![Schets](https://github.com/user-attachments/assets/071e6af0-7691-414d-b14b-860afc7d45f7)



## Introductie
Dit project richtte zich op de ontwikkeling van een anti-stresspolsband die comfort, discretie en functionaliteit combineert. Het doel was om een product te creëren dat studenten ondersteunt bij stressverlichting en eenvoudig in hun dagelijks leven geïntegreerd kan worden. 
De ontwikkeling begon met een onderzoeksenquête onder studenten, waarbij inzicht werd verkregen in hun behoeften, voorkeuren en verwachtingen met betrekking tot stresshulpmiddelen. De resultaten gaven aan dat comfort, gebruiksgemak en een subtiel design de belangrijkste eisen waren.
Op basis van deze inzichten werden twee testfases (Waves) uitgevoerd, waarin prototypes werden beoordeeld op draagbaarheid, discretie en functionaliteit. Er werd speciale aandacht besteed aan extra functies, zoals een fidgeting-feature, om de stressverlichting te optimaliseren. De focus lag hierbij op praktische bruikbaarheid en de gebruikerservaring.
De belangrijkste ontwerpcriteria waren:

•	Comfort – Geschikt voor langdurig gebruik zonder irritatie.

•	Discretie – Onopvallend ontwerp om sociale ongemakken te vermijden.

•	Functionaliteit – Effectieve stressverlichting en eenvoudige bediening.

•	Betaalbaarheid – Toegankelijk voor studenten.

De stress wordt gecommuniceerd naar de gebruiker door de activatie van opblaasbare kussentjes in de band, die kortstondige druk uitoefenen rondom de arm. Dit helpt de gebruiker zowel te waarschuwen voor een hoog stressniveau als het te reguleren. De regelmatigheid van de druk is zo ingesteld dat ademhalingsoefeningen en meditatie worden gefaciliteerd. Externe fidget-opties zijn toegevoegd voor aanvullende stressregulatie. Het ontwerp zorgt ervoor dat de stressbeheersing discreet blijft, zonder dat peers de signalen opmerken.
Een overzicht van de uitwerking van deze onderzoeken, inclusief de resultaten en rapportages, vindt u terug in de bijlagen onder de secties Testprotocollen en Rapportprotocollen. Een korter overzicht van de belangrijkste testen en rapporten vindt u hieronder.


## Methodologie

![Methodologie tijdslijn](https://github.com/user-attachments/assets/4c240bae-ec89-4c7a-b6e4-3dd6b8ff9d72)

Bij het opstarten van het groepsproject werd eerst een verkennende fase voor Selena gehouden, waarin ook al enkele verkennende quick-and-dirty prototypes gemaakt werden.


Doorheen de weken erna werd verdere informatie gehaald over het probleem bij gebruikers, m.b.v. een enquête. Onderzoeksvragen werden opgesteld, alsook een initiëel PVE, een aantal beknopte storyboards en een morfologische matrix. Aan de hand van die morfologische matrix werd ook gepeild naar de mening van gebruikers over de vormvarianten. Dit deden we met een dot-voting systeem op de innovatrix gedurende een van de lessen.

De info die verzameld werd uit de enquêtes en innovatrix werd gebruikt om een eerste functioneel prototype te maken. Dit prototype werd vervolgens ook gebruikt bij een eerste wave van gebruikerstesten. Hierbij werd gefocust op het draagcomfort in het dagelijkse leven en de reactie van peers.

Nadien werd een losstaande wave 2 uitgerold, waarbij focus lag op fidgeting en gebruikerservaring met verschillende fidget-elementen.

Wave 1 en 2 werden verwerkt, waarna de belangrijkste conclusies gedocumenteerd werden.


## Discovery
Max. 1000 woorden
### Doestellingen
Wat wilde je bereiken?
### Materiaal & methoden
Hoe onderzocht je dit? Wees volledig.
### Resultaten
Rapporteer over de resultaten (incl. foto's, quotes, analyseframeworks, ...)
### Conclusies & implicaties
Definieer de belangrijkste designbeslissingen

## Definition
### Doestellingen
Het doel van ons onderzoek was om binnen onze doelgroep uitgebreidere testen uit te voeren en een concreet beeld te vormen van de verwachtingen en behoeften voordat we begonnen aan de ontwikkeling van onze eerste prototypes. Deze prototypes werden gebaseerd op de waarden en normen die via enquêtes binnen de doelgroep als relevant en belangrijk werden geïdentificeerd.

Door deze kernwaarden en normen te bepalen, konden we duidelijke richtlijnen opstellen voor de belangrijkste aspecten die in het prototype zouden worden getest. Dit onderzoek diende niet alleen als fundament voor het ontwerp, maar ook als leidraad om de anti-stressfunctionaliteit van het project centraal te stellen. Een bijkomend doel was het prioriteren van de meest cruciale ontwerpdoelen die bijdragen aan stressverwerking.

### Materiaal & methoden
Voor de gebruikte methodologieën werd hoofdzakelijk gebruikgemaakt van enquêtes, een onderzoeksenquête en twee Waves waarin verder werd gewerkt aan de analyse van de onderzoeksenquête. Deze Waves richtten zich op respectievelijk comfort en discretie, en een extra fidgeting-feature voor de armband.
De eerste enquête was bedoeld om een beeld te krijgen van de belangrijkste aspecten die relevant werden geacht door de doelgroep. Deze inzichten vormden de basis voor de tests in de Waves. De enquête werd ontwikkeld in Google Forms en online verspreid via verschillende sociale mediaplatformen. De resultaten werden verwerkt in Excel en volledig anoniem geanalyseerd.
De steekproef voor de eerste enquête bestond uit een vrijwillige groep van vrienden en familie binnen de doelgroep. Dit leverde een geldige steekproef op van 18 deelnemers.
Bij de Waves werd specifiek gevraagd of deelnemers wilden meewerken. Zowel Wave 1 als Wave 2 bestonden elk uit vijf deelnemers. Deze deelnemers tekenden een akkoordverklaring en namen vrijwillig, maar niet anoniem, deel aan het onderzoek.

•	Wave 1: Deze fase betrof een observatietest achter de schermen. Deelnemers kregen het eerste prototype gedurende een periode van 8 tot 12 uur (maximaal 24 uur) om te testen. Zij vulden na afloop een enquête in die gericht was op het comfort- en discretie-aspect van het prototype.

•	Wave 2: Een plaatselijke observatie waarbij de onderzoekers aanwezig waren. Met toestemming van de deelnemers werden hun handelingen tijdens het gebruik van de fidgeting-feature gefilmd.

### Resultaten
In dit rapport worden de resultaten van de enquête en testen (Waves) gepresenteerd. Het doel is om inzicht te geven in de behoeften en verwachtingen van de doelgroep voor de ontwikkeling van een anti-stresspolsband. De bevindingen vormen de basis voor verdere productontwikkeling en ontwerpbeslissingen.

#### Hoofdpunten uit de Onderzoeksenquête

**1. Demografische Gegevens**

•	De doelgroep bestond voornamelijk uit studenten uit het hoger onderwijs, met een gemiddelde leeftijd van 17-23 jaar.

•	Geslacht was redelijk gelijk verdeeld: 50% man, 44% vrouw.

**2. Stressniveau en Interesse in Hulpmiddelen**

•	72% van de deelnemers gaf aan in de afgelopen 6 maanden stress te hebben ervaren.

•	Slechts 44% zou geïnteresseerd zijn in het dragen van een anti-stressband.

•	Ongeveer 50% gebruikt al hulpmiddelen zoals fidget toys of knoppen.

![image](https://github.com/user-attachments/assets/af5b25b3-9e34-4df7-8838-d6e8794846e0)

**3. Gewenste Kenmerken en Gebruik**

•	Belangrijke kenmerken volgens de deelnemers: 

1.	Comfort / Effectiviteit
2.	Subtiel design
3.	Betaalbaarheid.
4.	Gebruiksgemak

•	26% van de deelnemers gaf aan de band dagelijks te willen dragen, terwijl anderen dit vooral tijdens schooluren of examenperiodes nodig achten.

**4. Comfort en Draagbaarheid**

•	Comfort werd door 2/3 van de deelnemers belangrijker gevonden dan functionaliteit of effectiviteit.

•	Pasvorm en uiterlijk werden als belangrijkste factoren voor draagbaarheid genoemd.

•	Veel deelnemers benoemden huidirritatie als probleem bij een slecht passende band.

![image](https://github.com/user-attachments/assets/b1a4901d-aaa0-49a9-b1d5-41dc1f74696a)
 
**5. Functionaliteit en Effectiviteit**

•	Deelnemers gaven voorkeur aan: 

o	Eenvoudige instructies

o	Wetenschappelijke onderbouwing van stress verlagende werking

o	Ademhalingsoefeningen en hartslagmonitoring als functies.

**6. Design en Discretie**

•	Een subtiel design werd als must-have gezien door 20% van de deelnemers.

•	Geluid en opvallendheid werden aangegeven als no-go's.

![image](https://github.com/user-attachments/assets/c46e2b6a-fa77-4bc9-8590-d6e36a4af844)

**Conclusie**

De resultaten benadrukken dat comfort, effectiviteit en een subtiel design cruciale factoren zijn voor de acceptatie van de anti-stressband. Er is behoefte aan wetenschappelijk onderbouwde functies en eenvoudige instructies, terwijl opvallendheid en geluid als storend worden beschouwd. Deze inzichten vormen een sterke basis voor verdere ontwikkeling en testen van prototypes.

#### Hoofdpunten uit de Wave 1

Uit de resultaten van de Wave 1-test zijn de volgende hoofdpunten duidelijk geworden:

1.	Comfort en Pasvorm: De band scoorde over het algemeen laag tot matig op comfort (variërend van 4/10 tot 8/10). Veel respondenten vonden de band te dik, te stijf of niet passend onder kleding. Een dunner en minder opvallend ontwerp werd sterk aanbevolen.
   
2.	Sluitmechanisme (Velcro): Het klittenband werd als problematisch ervaren. Het ging vaak los, veroorzaakte huidirritatie en bleek niet duurzaam. Een alternatief sluitmechanisme wordt noodzakelijk geacht.
   
3.	Opvallendheid en Esthetiek: De band werd als opvallend ervaren, vooral bij sociale interacties en activiteiten zoals hand opsteken in de klas. Aanpassingen zoals subtielere kleuren, een dunner ontwerp en aantrekkelijkere stijlopties zouden helpen.
   
4.	Aanbevelingen:
   
o	Dunner, verstelbaar en comfortabeler maken.

o	Een alternatief sluitmechanisme implementeren.

o	Meer aandacht voor esthetische aspecten zoals kleuren en stoffen.

Belangrijkste punten voor de algemene samenvatting:

•	Het lage comfortniveau en de opvallendheid benadrukken de noodzaak van ontwerpaanpassingen.

•	Het falen van het klittenband en de noodzaak van een nieuw sluitmechanisme.

•	Aanbevelingen gericht op subtielere, comfortabelere en aantrekkelijkere ontwerpen zijn cruciaal voor toekomstige iteraties.


## Bill of materials
- Welk
- Materiaal
- Heb
- Je
- Nu
- Nodig
- Voor
- Je
- Prototype

## Kritische reflectie
Max. 500 woorden

## Bronnen
Voeg je volledige bibliografie toe van bronnen naarwaar je verwees.

## Bijlagen
