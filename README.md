# Pulse - Jouw stress, jouw ritme.
*De anti-stressband voor het detecteren, communiceren en reguleren voor meer balans.* 

Projectteam: Rootsaert Selena; Rysman Margot

*Datum van projectdeadline : 23/05/2025*

## Samenvatting
Stress bij studenten in het hoger onderwijs is een vaak voorkomend probleem, zoals bleek uit literatuuronderzoek en enquêtes binnen de doelgroep. Studenten zullen vaak hun stress niet erkennen als een probleem en deze niet of op ongezonde wijze reguleren (Bouchrika, 2025). Wij zochten een oplossing die hoofdzakelijk stress detecteert en communiceert naar de gebruiker, om deze dan aan te sporen om de stress te reguleren. Om studenten wanneer nodig te wijzen op hun stress, bedachten wij een dagelijks draagbare band. De kernfuncties zijn dus **detecteren**, **communiceren** en **reguleren**.

Om de stress te meten/detecteren kan, volgens [wetenschappelijke bronnen](https://docs.google.com/document/d/1ef2yBkqwWJlyRDE1RqdJjAGWaPkV0O_lZPxd1vCKUlo/edit?usp=sharing), gekeken worden naar Heart Rate Variability (HRV) en andere cardiovasculaire metingen, de huidgeleiding of galvanische huidreactie (GSR), de zweetproductie en de ademhaling. Hierbij vormen HRV en GSR de meest haalbare opties voor een comfortabel wearable product zoals onze band.

De stress wordt gecommuniceerd naar de gebruiker dankzij de activatie van een druksysteem binnen de band. Deze zal kortstondig lichte druk uitvoeren rondom de pols. De bedoeling hiervan is om de gebruiker zowel te waarschuwen voor een mogelijk hoog stressniveau als te helpen bij het reguleren. De regelmatigheid van de toenemende druk is afgesteld om ademhalingsoefeningen en meditatie te faciliteren als regulatie. Enkele externe fidget-opties zijn ook aanwezig voor die stressregulatie. Door geen duidelijke, externe signalen te gebruiken wordt de stress eveneens niet opgemerkt door peers, een element van discretie dat voortvloeit uit de gebruikerinterviews.



![Schets](https://github.com/user-attachments/assets/071e6af0-7691-414d-b14b-860afc7d45f7)



## Introductie
Dit project richt zich op de ontwikkeling van een anti-stresspolsband die comfort, discretie en functionaliteit combineert. Het doel is om een product te creëren dat studenten ondersteunt bij stressverlichting en eenvoudig in hun dagelijks leven geïntegreerd kan worden. 

Tijdens dit proces stuiten we op vier hoofddesign-challenges:
-	Comfort – Geschikt voor langdurig gebruik zonder irritatie.
-	Discretie – Onopvallend ontwerp om sociale ongemakken te vermijden.
-	Functionaliteit – Effectieve stressverlichting en eenvoudige bediening.
-	Betaalbaarheid – Toegankelijk voor studenten.



## Methodologie

Om tot een goed onderbouwde oplossing te komen voor het probleem van stressregulatie bij studenten, werd een iteratief design thinking-paradigma toegepast. Deze aanpak staat centraal in mensgericht ontwerp en laat toe om via cyclische fasen van verkenning, definiëring, ontwikkeling en validatie voortdurend bij te sturen op basis van inzichten uit de praktijk.
Het proces werd opgedeeld in vijf opeenvolgende fasen : **Discovery, Definition, Develop 1, Develop 2 en Develop 3**. Elke fase had een duidelijke doelstelling en logica die voortbouwde op de vorige, met concrete activiteiten verspreid over een projecttijdlijn van 24 weken (12 weken per semester).

Discovery (week 1–6) : Context en probleemverkenning

In deze fase lag de focus op het begrijpen van de gebruikerscontext en het concretiseren van het probleem. Via een kick-off, literatuurstudie, 24u stressdagboek en eerste gebruikersbevraging werden inzichten verzameld over stresservaringen van studenten. Deze kwalitatieve input legde de basis voor de volgende fasen.

Definition (week 7–12) : Behoeften vertalen naar ontwerpcriteria

De verzamelde inzichten werden gestructureerd en vertaald naar design requirements. Een enquête onder een bredere studentenpopulatie gaf kwantitatieve steun aan de eerdere bevindingen. Op basis daarvan werden de eerste oplossingsrichtingen uitgewerkt in low-fidelity prototypes, gevolgd door een eerste gebruikerstest (Wave 1) en observatie (Wave 2) om reacties en bruikbaarheid in kaart te brengen.

Develop 1 (week 13–17) : Eerste oplossingsrichting uitdiepen

Met de verworven inzichten uit vorige testen, werd een eerste iteratie van de oplossing ontwikkeld. Testen zoals een Box Breathing-sessie, Wizard-of-Oz-simulatie en een observatiegebaseerde gebruikerstest boden feedback over gebruikservaring en effectiviteit. De nadruk lag hier op experimentatie en validatie van de basiswerking.

Develop 2 (week 18–21) : Verbeteren en verfijnen

Na de eerste ontwikkelronde werden observaties verwerkt in een meer doordacht prototype. Een thinking-out-loud test leverde input over gebruikersgedrag en interpretatie van feedbacksignalen. Tegelijkertijd werd een benchmarkanalyse uitgevoerd om technische en materiaalkeuzes te onderbouwen in functie van duurzaamheid en comfort.

Develop 3 (week 22–24) : Finaliseren en evalueren

In deze laatste fase werd het product klaargestoomd voor een finale test met eindgebruikers. Er werd gefinetuned op vlak van comfort, bevestiging, intensiteit van vibraties en esthetiek. De eindgebruikersbevraging gaf richting aan de definitieve aanbevelingen in het eindrapport.


![Methodologie - Tijdslijn](https://github.com/user-attachments/assets/6c05e322-590a-4340-9037-51f2f0fd7f63)

<p align="center">
Figuur. Tijdslijn/Methodologie
</p>

## Discovery

### 1. Doelstellingen
Binnen de discovery fase werden twee key aspects onderzocht; ten eerste de huidige stresservaring én regulatie bij studenten (leeftijdsgroep 18 - 26 jaar, opleiding aan een hogeschool of universiteit) en ten tweede de methodes om stress op te meten én hun levensvatbaarheid. Hieruit konden de initiële en belangrijkste design requirements gehaald worden. Zo werden de prioriteiten van de gebruikers en hun dagelijkse situatie met en rond stress in kaart gebracht. Bij het opstellen van de requirements moet opgelet worden; wat de gebruiker communiceert is niet altijd wat de gebruiker écht nodig heeft.

### 2. Materiaal & methoden
Voor het onderzoeken van de persoonlijke stresservaring en regulatie bij studenten werden één op één interviews afgelegd met gebruikers (n=3). Een uitgebreide vragenlijst werd opgesteld ([Testprotocol](https://docs.google.com/document/d/1m9y_HT0PP9yR4MpK4OtO-4zBzxmuj2iYiRpzdYWWuy8/edit?usp=sharing)). 
Hiernaast werden de gebruikers ook gevraagd om een lijst met stress-regulatiemethodes een score te geven op tien en daarbij wat uitleg te geven. Zo konden we een kwalitatief én kwantitatief beeld krijgen van de gebruikersinzichten. De aanpak voor het detecteren van stress werd uitgebreid onderzocht aan de hand van een literatuurstudie ([Research protocol](https://docs.google.com/document/d/1FPg1zNncCLuQZO5k8xZy8WWm9XjYQr1W6orEdRtz3Hg/edit?usp=sharing)). Na de deskresearch werd nuttige informatie uit de bronnen gebundeld ([Research rapport](https://docs.google.com/document/d/1ef2yBkqwWJlyRDE1RqdJjAGWaPkV0O_lZPxd1vCKUlo/edit?usp=sharing)). Een zelfobservatie bij een drietal gebruikers vond plaats over ongeveer 18 uur, waarbij gebruikers doorheen een normale dag hun stressniveau ieder uur noteerden, alsook wat eventuele aanleidingen waren tot dat stressniveau. Dit werd bijgehouden in een [excel bestand](https://drive.google.com/drive/folders/10ZLLNr2E1S-gf8i5jfSdjV5VoQkpJsnI?usp=sharing) voor interpretatie na het onderzoek.


### 3. Resultaten
De interviews werden samengevat in een [document](https://docs.google.com/document/d/1MAN8x3i6_KfycsWVkI5yPWbt-HdurXxOXEan5PYtpaQ/edit?usp=sharing), waarbij kernzaken aangeduid werden. Volgende tabel drukt de bekomen resultaten uit van de te beoordelen lijst regulatiemethodes;

| Methode | Maxime | Imke | Wannes | Gemiddelde |
| ------- | ------ | ---- | ------ | ---------- |
| Humor | 8.0 | 7.5 | 10.0 | 8.5 |
| Andere invalshoek | 3.5 | 5.0 | 3.0 | 3.8 |
| Praten met anderen | 7.0 | 7.0 | 10.0 | 8.0 |
| Physical exercise | 8.5 | 8.0 | 10.0 | 8.8 |
| Aan iets anders werken | 8.0 | 8.0 | 7.0 | 7.7 |
| Fidgeting | 8.5 | 9.0 | 6.0 | 7.8 |
| Relaxation/Meditation | 6.0 | 7.0 | 9.0 | 7.3 |
| Gedachten/Gevoelens neerschrijven | 8.0 | 2.0 | 8.| 6.0 |
| Actieplan/Planning opstellen | 4.0 | 7.0 | 0.0 | 3.7 |
| Hulp vragen | 7.0 | 5.0 | 6.0 | 6.0 |
| Muziek luisteren | 90 | 7.0 | 4.0 | 6.7 |


Vanuit de literatuurstudie is een [lijst](https://docs.google.com/document/d/1ef2yBkqwWJlyRDE1RqdJjAGWaPkV0O_lZPxd1vCKUlo/edit?usp=sharing) opgesteld met de verschillende bronnen en de kernzaken.
Fysiologische stress indicatoren, zoals Heart Rate Variability (HRV) en Galvanic Skin Response (GSR), kunnen objectief en realtime meten wanneer iemand onder stress staat. Deze worden al regelmatig in wearable producten voor het dagelijkse leven toegepast, vooral HRV. GSR is voorlopig vooral binnen een testomgeving te vinden. Het risico bij beide technologieën bestaat uit het opmeten van false positives; bij hevige activiteiten zoals sporten kan stress aangegeven worden zonder dat deze situatie effectief stress veroorzaakt. Omwille van dit risico wordt een mogelijkheid de respons van de band tijdelijk te deactiveren toegevoegd aan de design requirements.

De resultaten van de zelfobservaties werden in een [report](https://docs.google.com/document/d/1ywnCh1OUR6VFYhxAaRdJZ6MEE3UrmM1PCRbBS-qphO4/edit?usp=sharing) gegroepeerd. Volgende grafiek vat de data nog eens samen; 

<p align="center">
<img src="https://github.com/user-attachments/assets/5ac3869f-06b6-4f62-a637-745f2df84b2d" width=50% height=50%>
</p>

### 4. Conclusies & implicaties
Uit de interviews werd geconcludeerd dat stress reguleren een betere richting is voor een product dan het oplossen ervan of het wegwerken van de oorzaken. Er is, zoals geconcludeerd kan worden uit de zelfobservaties, bij studenten een permanente druk aanwezig, stevig verhoogd bij deadlines. Regulatiemethodes combineren is optimaal, gezien de effectiviteit van singuliere oplossingen enorm persoonlijk variabel is. Toch komen fidgeting, meditatie/ademhalingsoefeningen en physical exercise boven als algemeen betere methodes. De testpersonen gaven ook aan dat het communiceren best geen extra (sociale) stress veroorzaakt door de omgeving van de gebruiker te tonen dat deze stress heeft.

Uit de literatuurstudie kwam heel wat info over het opmeten van stress, waarbij HRV en GSR de meest nauwkeurige en haalbare oplossingen bleken. De observaties leerden ons dat er geen duidelijke correlatie bestaat tussen tijdstip en stressniveau. Een stress regulerend product kan bijgevolg over de volledige dag zijn nut bewijzen. Toch viel op dat het middageten een vast moment is waarop het stressniveau even daalt, alsook dat dode momenten risicovol zijn voor een verhoogd stressniveau.


## Definition
### 1. Doelstellingen

Het onderzoek richt zich in het eerste semester op het uitvoeren van uitgebreide tests binnen de doelgroep om een concreet beeld te verkrijgen van hun verwachtingen en behoeften voorafgaand aan de ontwikkeling van de eerste prototypes. Deze prototypes worden ontworpen op basis van kernwaarden en normen die via enquêtes binnen de doelgroep als relevant en belangrijk worden geïdentificeerd.

De vastgestelde kernwaarden en normen vormen de basis voor richtlijnen die de belangrijkste testaspecten van het prototype definiëren. Het onderzoek functioneert als fundament voor het ontwerp en als leidraad voor het optimaliseren van de anti-stressfunctionaliteit. Daarnaast wordt prioriteit gegeven aan de meest cruciale ontwerpdoelen die bijdragen aan effectieve stressverlichting.

### 2. Materiaal & methoden

Dit onderzoek maakt hoofdzakelijk gebruik van enquêtes en een onderzoeksenquête, gevolgd door twee Waves die zich richten op de verdere analyse van de verzamelde gegevens. De Waves onderzoeken respectievelijk comfort, discretie en een extra fidgeting-feature voor de armband.

De eerste enquête is ontworpen om inzicht te verkrijgen in de belangrijkste aspecten die de doelgroep als relevant beschouwt. Deze inzichten vormen de basis voor de tests binnen de Waves. De enquête is ontwikkeld in Google Forms en online verspreid via diverse sociale mediaplatformen. De resultaten worden verwerkt in Excel en anoniem geanalyseerd.

De steekproef voor de eerste enquête bestaat uit een vrijwillige groep vrienden en familie binnen de doelgroep, wat resulteert in een geldige steekproef van 18 deelnemers (N = 18). Voor de Waves wordt expliciet gevraagd of deelnemers willen meewerken. Zowel Wave 1 als Wave 2 omvatten elk vijf deelnemers (N = 5). Deze deelnemers ondertekenen een akkoordverklaring en nemen vrijwillig, maar niet anoniem, deel aan het onderzoek.

- **Wave 1:** In deze fase vindt een observatietest achter de schermen plaats. Deelnemers testen het eerste prototype gedurende 8 tot 12 uur (maximaal 24 uur) en vullen vervolgens een enquête in over het comfort- en discretie-aspect.  

- **Wave 2:** Een plaatselijke observatie waarbij de onderzoekers aanwezig zijn. Met toestemming van de deelnemers worden hun handelingen tijdens het gebruik van de fidgeting-feature gefilmd.

> Miro wordt gebruikt voor het opstellen van het Programma van Eisen (PvE), het structureren van creatieve oplossingen en het ondersteunen van de iteratieve ontwikkeling van Waves en prototypes.
>
> Toegang tot de website vindt u [hier](https://miro.com/app/board/uXjVLaELm6Q=/)


### 3.Resultaten

#### Hoofdpunten uit de Onderzoeksenquête (N = 18)

**1. Demografische Gegevens**
-	De doelgroep bestond voornamelijk uit studenten uit het hoger onderwijs, met een gemiddelde leeftijd van 17-23 jaar.
-	Geslacht was redelijk gelijk verdeeld: 50% man, 44% vrouw.

**2. Stressniveau en Interesse in Hulpmiddelen**
- 72% van de deelnemers gaf aan in de afgelopen 6 maanden stress te hebben ervaren.
- Slechts 44% zou geïnteresseerd zijn in het dragen van een anti-stressband.
- Ongeveer 50% gebruikt al hulpmiddelen zoals fidget toys of knoppen.

<p align="center">
<img src="https://github.com/user-attachments/assets/29a6e070-8c51-40dc-bcdf-ce19562f2906" width=50% height=50%>
</p>

**3. Gewenste Kenmerken en Gebruik**
- 26% van de deelnemers gaf aan de band dagelijks te willen dragen, terwijl anderen dit vooral tijdens schooluren of examenperiodes nodig achten.
-	Belangrijke kenmerken volgens de deelnemers: 
1.	Comfort / Effectiviteit
2.	Subtiel design
3.	Betaalbaarheid.
4.	Gebruiksgemak

**4. Comfort en Draagbaarheid**
- Comfort werd door 2/3 van de deelnemers belangrijker gevonden dan functionaliteit of effectiviteit.
- Pasvorm en uiterlijk werden als belangrijkste factoren voor draagbaarheid genoemd.
- Veel deelnemers benoemden huidirritatie als probleem bij een slecht passende band.
<p align="center">
<img src="https://github.com/user-attachments/assets/7e673dd9-504d-4d83-9fe3-874a7a239abe" width=50% height=50%>
</p>
 
**5. Functionaliteit en Effectiviteit**
- Deelnemers gaven voorkeur aan: 
    - Eenvoudige instructies
    - Wetenschappelijke onderbouwing van stress verlagende werking
    - Ademhalingsoefeningen en hartslagmonitoring als functies.

**6. Design en Discretie**
-	Een subtiel design werd als must-have gezien door 20% van de deelnemers.
-	Geluid en opvallendheid werden aangegeven als no-go's.

<p align="center">
<img src="https://github.com/user-attachments/assets/7f15c32f-ac17-4679-a799-5c3bc3b2c710" width=50% height=50%>
</p>


### 4. Conclusie

De resultaten benadrukken dat comfort, effectiviteit en een subtiel design cruciale factoren zijn voor de acceptatie van de anti-stressband. Er is behoefte aan wetenschappelijk onderbouwde functies en eenvoudige instructies, terwijl opvallendheid en geluid als storend worden beschouwd. Deze inzichten vormen een sterke basis voor verdere ontwikkeling en testen van prototypes.
- Het lage comfortniveau en de opvallendheid benadrukken de noodzaak van ontwerpaanpassingen.
- Het falen van het klittenband en de noodzaak van een nieuw sluitmechanisme.
- Aanbevelingen gericht op subtielere, comfortabelere en aantrekkelijkere ontwerpen zijn cruciaal voor toekomstige iteraties.

-	De populariteit van de Rubik's Cube en de draaislang benadrukken het belang van mentale afleiding en veelzijdigheid in stressverminderende hulpmiddelen.
-	Het negatieve oordeel over de piano en de stuiterbal met staart wijst op het belang van gebruiksgemak en een prettige textuur.
-	Ontwerpen moeten balans vinden tussen opvallendheid (voor aandacht) en praktisch gebruiksgemak (voor blijvend gebruik).

#### Hoofdpunten uit de Wave 1 (N = 5)

Uit de resultaten van de Wave 1-test komen de volgende hoofdpunten:

1.	Comfort en Pasvorm: De band scoorde over het algemeen laag tot matig op comfort (variërend van 4/10 tot 8/10). Veel respondenten vonden de band te dik, te stijf of niet passend onder kleding. Een dunner en minder opvallend ontwerp werd sterk aanbevolen.
2.	Sluitmechanisme (Velcro): Het klittenband werd als problematisch ervaren. Het ging vaak los, veroorzaakte huidirritatie en bleek niet duurzaam. Een alternatief sluitmechanisme wordt noodzakelijk geacht.
3.	Opvallendheid en Esthetiek: De band werd als opvallend ervaren, vooral bij sociale interacties en activiteiten zoals hand opsteken in de klas. Aanpassingen zoals subtielere kleuren, een dunner ontwerp en aantrekkelijkere stijlopties zouden helpen.  
4.	Aanbevelingen:
- Dunner, verstelbaar en comfortabeler maken.
- Een alternatief sluitmechanisme implementeren.
- Meer aandacht voor esthetische aspecten zoals kleuren en stoffen.

#### Hoofdpunten uit de Wave 2 (N = 5)

Uit de Wave 2-test komen de volgende hoofdpunten naar voren:

**1.	Voorkeursobjecten:**
- De Rubik's Cube en de regenboogkleurige draaislang waren de populairste objecten.
- De Rubik's Cube werd gewaardeerd om de mentale uitdaging en het duidelijke doel.
-	De draaislang viel in de smaak door zijn veelzijdigheid, aantrekkelijke kleuren en speelse vormen.

**2.	Minst gewaardeerde objecten:**
-	De piano sleutelhanger scoorde laag vanwege stroeve toetsen en een goedkoop geluid dat niet stressverlagend werd ervaren.
-	De stuiterbal met staart werd onaangenaam gevonden door de textuur van de staart.

**3.	Algemene voorkeuren:**
- Opvallende kleuren of unieke kenmerken, zoals lichtgevende elementen, trokken in eerste instantie aandacht.
- Gebruiksgemak en afleidende werking waren doorslaggevend voor voorkeuren.

**4.	Individuele voorkeuren:**
- Verschillen in voorkeuren werden beïnvloed door persoonlijke affiniteiten, zoals mentale uitdaging (bij de Rubik's Cube) of speelse bewegingen (bij de stuiterbal).

![image](https://github.com/user-attachments/assets/ad1de801-3ee5-430e-aae1-f6f698814928)
<p align="center">
Figuur 1. Opstelling met fidget objecten
</p>



## Develop 1. Onderzoek naar het Ademhalings-principe
### 1.1 Doestelling en methodologie

Het doel van dit vooronderzoek is om te achterhalen hoe gebruikers de regelmatige druktoename en -afname rond hun pols ervaren, en in welke mate deze drukveranderingen effectief kunnen functioneren als begeleiding tijdens een ademhalingsoefening. Dit onderzoek vormt een eerste verkenning in de ontwikkeling van een tactiel feedbacksysteem voor ademhalingsbegeleiding.
Het onderzoek bestond uit twee opeenvolgende onderdelen:
1.	Deskresearch / benchmarkanalyse
In een eerste fase werd een analyse uitgevoerd van bestaande ademhalingstechnieken aan de hand van drie selectiecriteria: wetenschappelijke onderbouwing, eenvoud in gebruik, en compatibiliteit met een drukgebaseerd systeem. Uit deze vergelijking kwamen drie geschikte kandidaten naar voren: 4-7-8 ademhaling, Box Breathing en Coherent Breathing. Box Breathing werd geselecteerd voor de gebruikerstest omwille van de regelmatige structuur en de potentieel goede afstemming op drukcycli.
2.	Gebruikerstest met Box Breathing
In de tweede fase werd een kwalitatieve gebruikerstest uitgevoerd met vier deelnemers (N=4). De deelnemers voerden de ademhalingsoefening uit terwijl ze begeleid werden door een prototype dat via druktoename en -afname ritmische feedback gaf rond de pols. De test werd opgezet volgens een Wizard-of-Oz-methodologie: de druk werd manueel opgewekt door de testbegeleider, terwijl de deelnemers hun ogen gesloten hielden om zich te concentreren op de sensaties.

De gebruikerservaring werd geëvalueerd via de BERT-schaal, die 15 emotionele parameters meet (zoals kalmte, focus, energie), en werd aangevuld met kwalitatieve feedback over het comfort, de intensiteit van de druk, en de bruikbaarheid van het systeem.

Deze aanpak laat toe om zowel de subjectieve beleving als de praktische haalbaarheid van drukgestuurde ademhalingsbegeleiding te onderzoeken, en vormt daarmee een onderbouwde basis voor verdere ontwikkeling en verfijning van het concept.

### 1.2 Materiaal & methoden

**Technische configuratie**

In het kader van dit vooronderzoek werd een deskresearch uitgevoerd in de vorm van een benchmarkstudie naar bestaande en wetenschappelijk onderbouwde ademhalingstechnieken. De focus lag op technieken die zowel effectief zijn in stressreductie als praktisch toepasbaar met een druksysteem rond de pols.

Op basis van deze analyse werden drie ademhalingstechnieken geselecteerd: 4-7-8 ademhaling, Box Breathing (4-4-4-4) en Coherent Breathing (5-5). Deze technieken vertonen duidelijke en gestructureerde ademhalingscycli, wat essentieel is voor de technische synchronisatie met het drukgebaseerde feedbacksysteem.

De technische configuratie bestond uit een drukgestuurd systeem dat fysieke drukvariaties rond de pols kan genereren. Dit systeem werd ontworpen om druk op te bouwen tijdens inademing, stabiel te houden tijdens ademvasthouden, en weer af te bouwen tijdens uitademing, afhankelijk van het patroon van de geselecteerde ademhalingstechniek.

De parameters van het systeem (zoals druksnelheid, intensiteit en cyclusduur) werden afgestemd op elk van de drie ademhalingstechnieken, om een zo nauwkeurig mogelijke begeleiding te bieden. Deze afstemming gebeurde op basis van literatuurgegevens en gesimuleerde ademhalingscycli, niet via gebruikerstesten.

Deze technische voorbereiding legt de basis voor de testfase waarin het systeem in de praktijk wordt geëvalueerd op gebruiksgemak en effectiviteit in het begeleiden van ademhaling.

**Testprocedure / Gebruikstesten**

Voor deze gebruikstesten werd een low-fidelity prototype ingezet, bestaande uit elastieken met een sponsgedeelte dat rond de pols werd geplaatst. Door aan de zijkanten te trekken, kon manueel druk worden opgewekt – d.m.v. de wizard-of-oz-benadering konden deelnemers met gesloten ogen testten of druk als begeleiding voor ademhalingsoefeningen functioneel was.

De test werd uitgevoerd met vier deelnemers. Zij beoordeelden hun toestand voor en na de oefening met behulp van de BERT-schaal (emotionele toestand van 1–5). De resultaten toonden een lichte tot duidelijke verschuiving naar meer ontspanning, kalmte en positiviteit, wat suggereert dat het drukmechanisme ondersteuning biedt bij ademregulatie.

De kwalitatieve feedback was gemengd:
-	Sommige deelnemers ervaarden de druk als positief en nuttig om het ademhalingsritme aan te houden.
-	Anderen vonden de druk te zwak, te sterk of verwarrend; sommigen suggereerden trillingen als alternatief.
-	Comfort, pasvorm en perceptie van veiligheid werden wisselend beoordeeld, waarbij aanpassing per gebruiker als belangrijk naar voren kwam.


![Prototypes voor de ademhalingstesten](https://github.com/user-attachments/assets/eab86c7e-2182-4273-83aa-8170be9df9d4)
<p align="center">
Figuur 2. Prototypes voor de ademhalingstesten
</p>


**Belangrijke conclusies uit de testfase**

-	Instelbaarheid is cruciaal: zowel drukniveau als pasvorm moeten aanpasbaar zijn voor optimale gebruikerservaring.
-	Druksysteem functioneert als ademhalingsgids: ondanks variatie in voorkeur, bevestigden alle deelnemers dat het systeem hen hielp bij de ademhalingsoefening.
- Design requirements:
    - Druk als ademhalingsbegeleiding
    - Instelbare druksterkte
    - Instelbare pasvorm van de band (volgens “flexibility in use”-principe)
Deze testresultaten vormen een bevestiging van de potentie van het druksysteem, mits voldoende afgestemd op individuele behoeften.

### 1.3 Resultaten

**Resultaten van de deskresearch naar ademhalingstechnieken**

Tijdens de benchmarkanalyse werden vier ademhalingstechnieken geëvalueerd op basis van drie criteria: wetenschappelijke onderbouwing, eenvoud in gebruik, en compatibiliteit met een druksysteem. De analyse resulteerde in drie technieken die potentieel geschikt zijn voor gebruik met tactiele begeleiding:
-	4-7-8 ademhaling: krachtig qua ontspanning, maar relatief lang ademinhouden, wat minder natuurlijk aanvoelt.
-	Box Breathing (4-4-4-4): duidelijke, gestructureerde cyclus – eenvoudig te volgen en goed af te stemmen op ritmische druk.
-	Coherent Breathing (5-5): vloeiend ritme zonder pauzes, goed voor hartslagregulatie, maar minder uitgesproken fasering voor drukvariatie.
Box Breathing werd uiteindelijk geselecteerd als testtechniek, omdat het een helder ritme biedt dat zich goed laat synchroniseren met gelijkmatige druktoename en -afname.

**Resultaten van de gebruikerstest (N=4)**

De eerste gebruikerservaringen leverden een reeks inzichten op met betrekking tot de beleving van druk, het effect op de ademhaling en de gebruikscontext van het prototype.

**Herkenbaarheid en bruikbaarheid van het ritme**
- Meerdere deelnemers vonden het moeilijk om duidelijk onderscheid te maken tussen momenten mét en zonder druk:
    “Ik vond het moeilijk momenten mét druk te onderscheiden van deze zonder.”
- Anderen gaven aan dat meer druk of een duidelijker signaal (bijv. trilling) zou helpen om het ademritme te volgen:
    “De grootste bron van concentratie zat in de pulsatie van de band – als dat sterker was, had het beter geholpen.”
- Eén deelnemer stelde voor dat druk als begeleiding én als afleiding kan werken, afhankelijk van de intensiteit:
    “Ik had liever geen druk. Het begeleidt wel, maar leidt ook af.”

**Effect op stress/ontspanning en focus**
- Alle deelnemers gaven aan dat het systeem wél hielp om zich te focussen op de ademhaling:
    “De druk helpt om het tempo gelijk te houden – dat lukt minder goed met zelf tellen.”
- De BERT-schaalresultaten toonden gematigde verbeteringen in gevoelens van kalmte, ontspanning en rust bij drie van de vier deelnemers.
- De vierde deelnemer ervoer geen verschil, mede door discomfort van het prototype.

**Gebruikservaring van het prototype**
- Het prototype werd door één deelnemer als fysiek onaangenaam ervaren:
    “Voelde alsof de bloeddoorstroming werd beperkt.”
- Andere feedback wees op de belang van instelbaarheid van de druk en pasvorm:
    “De druk mocht een stukje hoger zijn – ongeveer 30% extra.”
    “De band voelde zacht aan en veilig. Geen gevangen gevoel.”

### 1.4 Conclusie en implicaties

De resultaten tonen aan dat een regelmatige druktoename en -afname effectief kan zijn als begeleiding bij ademhalingsoefeningen, mits de feedback duidelijk waarneembaar en comfortabel is. Alle deelnemers gaven afzonderlijk aan dat de druk hen hielp om ritme aan te houden, al verschilden hun voorkeuren qua intensiteit.
Box Breathing bleek in de testsetting geschikt voor druksturing, dankzij het heldere en gelijkmatige ritme. De Wizard-of-Oz-opzet toonde aan dat tactiele feedback het ademproces kan ondersteunen, maar dat fysiek comfort en signaalsterkte bepalend zijn voor de acceptatie.

**Designimplicaties en requirements**

Op basis van de inzichten uit de gebruikerstest kunnen de volgende ontwerpvereisten worden afgeleid:
- Design Requirements
    - Tactiele feedback als begeleidend signaal voor ademhaling moet behouden blijven (positief ervaren effect).
    - Instelbare drukintensiteit is noodzakelijk, omdat gebruikers sterk verschillen in gevoeligheid en voorkeur.
    - Instelbare pasvorm (lengte/omtrek en materiaalcomfort) verhoogt gebruiksgemak en voorkomt fysieke hinder.
    - Het systeem moet duidelijke drukveranderingen kunnen genereren die synchroon lopen met een ademritme (zoals 4-4-4-4).
    - Alternatieve feedbackmodaliteiten (zoals trilling) kunnen onderzocht worden voor gebruikers die druk als storend ervaren.
- Beslissingen op basis van deze test
    - Druk als modaliteit wordt behouden in het verdere ontwerptraject.
    - Box Breathing blijft voorlopig de standaard oefentechniek.
    - De ontwikkeling van een instelbaar prototype (druk + pasvorm) wordt meegenomen in de volgende iteratie.
    - Een meer gestandaardiseerde testopstelling wordt voorzien om de feedback nauwkeuriger te meten.



## Develop 2. Wizard-testen van de Pneumatische Drukervaring
### 2.1 Doestelling en methodologie

Na de positieve gebruikersreacties op de eerste drukgestuurde ademhalingsmodule (Develop 1), werd binnen deze tweede ontwikkelfase gefocust op de **fysieke waarneming van de druk zelf**.

In deze fase werd de **functionaliteit nagebootst via Wizard-of-Oz-testen**, waarbij een externe operator het systeem deels manueel of semi-automatisch aanstuurt. Zo kan de ervaring voor de gebruiker realistisch gesimuleerd worden zonder dat alle technische componenten reeds volledig geïntegreerd zijn.

De volgende onderzoeksvragen vragen werden op voorhand vastgelegd;

- Hoe wordt de pneumatische druk op de pols lichamelijk ervaren door gebruikers?
- Wordt deze ervaring als positief of hinderlijk omschreven?
- Zijn er specifieke parameters (druksterkte, ritme, locatie, bevestiging) die geoptimaliseerd moeten worden voor comfort en effectiviteit?

Deze vragen zijn cruciaal om te kijken welke impact de druk zou hebben op de gebruiker in een dagelijkse context, of het een storing zou kunnen vormen of extra stress opwekken door het overweldigende gevoel. Op deze manier kan de regulatie op de meest effectieve, non-intrusive manier werken.

### 2.2 Materiaal & methoden

Voor deze test werd een [protocol](https://docs.google.com/document/d/1es-rx0u1WYYqcwIwldhmrXZUwTVoZigD/edit?usp=sharing&ouid=115989647101377797411&rtpof=true&sd=true) geschreven om de correcte uitvoering te waarborgen.
Hieronder een korte(re) uitleg over die werking.

<p align="center">
 <img src="https://github.com/user-attachments/assets/b6a0b4ef-7f3f-4703-969c-c03263613705">
<p align="center">
Figuur 2. Werkend prototype (met groot slot)
</p>

**Werking Wizard-of-Oz test**

- De prototype-armband bevatte één **luchtkussentje**, in realiteit een kleine ballon, die verbonden werd aan een externe luchtpomp bediend door de interviewer.
- Tijdens de tests werd een **regelmatig ritme van opblazen en leeglopen** opgevoerd om de activatie van het regulatiesysteem te simuleren.
- Gebruikers moesten **zelf het prototype aanbrengen** om zo ook de werking van het sluitsysteem te beoordelen.
- Voor en na de test was er een korte vragenlijst, eerst bestaand uit de gestandaardiseerde **Sensorial Material Scale** en vervolgens uit een **BERT-test** met adjectieven die de ervaring konden beschrijven.
- Gedurende de actieve test werden de gebruikers gevraagd hun ervaringen luidop te delen, een zogenaamd **thinking-out-loud protocol**. Hierbij werd gevraagd te focussen op de fysieke ervaring, bijvoorbeeld hoe en waar het gevoel waargenomen werd.
- Nadien werden enkele **beknopte vragen** gesteld over de ervaring, als deze nog niet beantwoord waren gedurende het thinking-out-loud protocol.
- Testduur: ±**10 minuten** per deelnemer

 <img src="https://github.com/user-attachments/assets/7b00e75e-0578-451d-a282-b2ef895036ca" width="350" style="float:center; margin-right:30px;">
 <img src="https://github.com/user-attachments/assets/7b00e75e-0578-451d-a282-b2ef895036ca" width="350" style="float:center;">
 <p align="center">
Figuur 3-4. Prototype vóór & na opblazen (klein slot)


Gedurende de test werden de vragen op volgende vlakken, afgeleid van de onderzoeksvragen, gefocust;
- **Waarnemingsdrempel**: is de druk voldoende voelbaar?
- **Comfort**: is het aangenaam of storend bij langdurig dragen?

### 2.3 Resultaten

De test werd uitgevoerd met een steekproef (n=4). De volgende resultaten werden bekomen;

**Waarneming en interpretatie**
- **Alle 4 deelnemers merkten de druk duidelijk op** en konden zonder instructie herkennen dat het ging om een ademhalingsritme
- De **pneumatische respons werd omschreven als “aanwezig, maar subtiel genoeg”**, wat aansluit bij het streven naar discrete ondersteuning
- Gebruikers volgden het ritme spontaan, maar gaven aan dat een **eerste introductie of korte uitleg de interpretatie zou vergemakkelijken**. 

**Comfort en techniek**
- Het **aansluiten van de band** ging voor sommigen vlot met één hand, voor anderen minder. Het slotje zelf was bij het gebruikte prototype voor de test te groot, maar bij het zien van het tweede prototype met een **kleiner slot** gaven gebruikers aan dat dit oké was.
- Er was **een lichte variatie in het ritme**, wat bij sommige gebruikers tot verwarring leidde. Een constante, voorspelbare cadans werd als wenselijk genoemd voor mentale focus
- De **positionering van het luchtkussen tegenover het slot** was niet ideaal, het slot zat aan de zijkant van de pols als het kussen onderaan zat. Dit zou beter elk aan een kant van de pols zijn, boven en onder.


 Deze resultaten werden ook gebundeld in een [testrapport](https://docs.google.com/document/d/1_s10wYZFuOhpQ8mF8J495njWrHzrgpJ9/edit?usp=sharing&ouid=115989647101377797411&rtpof=true&sd=true), waar een uitgebreidere analyse uitgevoerd werd.

### 2.4 Conclusie en implicaties

| **Aspect** | **Resultaat** | **Aanbeveling** |
| ---------- | ------------- | --------------- |
| Drukwaarneming | Voldoende voelbaar, intuïtief | Geen verhoging nodig, maar druk mag niet variëren zonder reden → aan-/uitknop voor regulatiestand |
| Comfort | Druk oké, sluitingssysteem oké bij klein slot. Positionering niet ideaal | Positionering van het slot en de luchtkussens onderling verder uit elkaar |

Bij een volgend prototype zou een automatische aansturing van de pomp een meerwaarde zijn om de Wizard-of-Oz ervaring te vergroten. Indien er tijd genoeg is binnen het project, zal dit nog gemaakt worden.

## Develop 3. Materialen voor het Finaal Ontwerp
### 3.1 Doestelling en methodologie


In deze derde ontwikkelfase ligt de focus op het bepalen van het meest geschikte **materiaal voor de armband** in het finale ontwerp. Dit materiaal moet voldoen aan **twee hoofdcriteria**:
1. **Draagcomfort** bij langdurig gebruik (min. 6–8 uur per dag) (hygiëne, comfort)
2. **Esthetische en functionele geschiktheid** (elasticiteit, visueel)

Aan de hand van een combinatie van **benchmarks en gebruikerstesten** werden diverse materiaalopties geëvalueerd.
De volgende onderzoeksvragen stonden centraal doorheen deze wave van gebruikersonderzoek, gebaseerd op de hoofdcriteria;
- Welke materialen zijn voor gebruikers binnen onze doelgroep **bestand tegen** én **comfortabel tijdens** gebruik over een **langere periode**?
- Welke materialen zijn **op esthetisch vlak aantrekkelijk** en **niet te opvallend** (>design requirement van discretie)
Aan de hand van deze onderzoeksvragen kan een optimaal materiaal voor een verder prototype en/of eindproduct bepaald worden. Zo is de keuze goed onderbouwd.


### 3.2 Materiaal & methoden

In dit onderzoek wordt onderzocht welke materialen het meest geschikt zijn voor het vervaardigen van een comfortabele, duurzame en onderhoudsvriendelijke polsband, specifiek gericht op dagelijks gebruik door studenten. Het [protocol](https://docs.google.com/document/d/1wQL_PRIBQPZqBPOBRoM76Zd6KomGRCil/edit?usp=sharing&ouid=115989647101377797411&rtpof=true&sd=true) bestaat uit twee luiken:

1. Een benchmarkanalyse van veelgebruikte materialen in bestaande wearables;
- Hierin wordt een markt analyse gedaan naar de meest gebruikte materialen in pols-wearables en verder onderzoek naar de top 3 tot 5 antwoorden.
→ zo worden de opties vernauwd tot een hoeveelheid die makkelijk te testen is.
2. Een gebruikerstest waarin deelnemers via zintuiglijke evaluatie de gekozen materialen beoordelen op comfort en voorkeur.
- Hierin zullen de veel voorkomende materialen uit de marktanalyse worden getest bij het doelpubliek.
- Hierbij zal elke deelnemer kreeg de kans om (eerst geblinddoekt, daarna zichtbaar) de materialen te voelen met de onderarm of pols. 
→ zo kan uit de algemeen ‘beste’ opties de ideale optie voor de doelgroep bepaald worden

   
**Gebruikersevaluatie en observatie**
- Gebruikers (n=5) kregen verschillende armbandprototypes in de bovengenoemde materialen
- De nadruk lag op **gevoel bij aanraking, gewicht, pasvorm, ademend vermogen en visuele voorkeuren**
- Evaluatie via een **vragenlijst met Likert-schalen**, open vragen en scenario’s (“Wat zou je dragen in de les / tijdens het sporten / op een presentatie?”)

  
Een kwalitatieve inhoudsanalyse werd toegepast op de data, aangevuld met een eenvoudige semantische waarderingsschaal. Door semi-kwanitatief de opties te beoordelen, kunnen deze systematisch vergeleken worden om inzicht te krijgen in de algemenere voorkeuren van de gebruikers.

Bij deze gebruikerstest werd een bord met de verschillende materiaalkeuzes gebruikt;
Het bord bevat zes verschillende stalen, waaronder vier textielstalen en twee alternatieve materialen (siliconen en leer). De textielstalen zijn gelabeld volgens drie criteria: **draaddichtheid**, **structuur / bindingstype**, en **luchtdoorlaatbaarheid** (gescoord op 5-puntenschaal).

| **Staalomschrijving** | **Draaddichtheid** | **Structuur/Bindingstype** | **Luchtdoorlaatbaarheid** |
| ----------------- | -------------- | ---------------------- | --------------------- |
| Rood/oranje stof (breisel) | 1 | 2 | 4 |
| Lichtgrijze stof (grove platbinding) | 2 | 2 | 4 |
| Paarse stof (platbinding) | 3 | 3 | 3 |
| Lichtblauwe stof (keperbinding) | 4 | 4 | 2 |
| Siliconen strip (antislip en geen antislip) | *n.v.t.* | *n.v.t.* | *n.v.t.* |
| Leren staaltje | *n.v.t.* | *n.v.t.* | *n.v.t.* |

<p align="center">
 <img src="https://github.com/user-attachments/assets/8ffd2c2b-26b4-469d-9586-6181a1caff68">
<p align="center">
Figuur 5. Opstelling met verschillende stalen
</p>

### 3.3 Resultaten

Door middel van een marktanalyse naar verschillende merken van horloges, armband en overige soortgelijke bronnen, werden de volgende materialen gebruikt om verder uit te werken in de benchmark-analyse : siliconen, nylon, leer en verschillende metalen (edelstaal, titanium, Milanees geweven).
Hieruit volgde onderstaande tabel:

| **Materiaal** | **Comfort** | **Duurzaamheid** | **Gebruiksgemak** | **Opmerkingen** |
| ------------- | ----------- | ---------------- | ----------------- | --------------- |
| Siliconen | 5 | 4 | 4 | 5 | 4.5 | Zeer comfortabel, flexibel, zweet- en waterbestendig; gevoelig voor verkleuring en haarscheurtjes. |
| Nylon | 4.5 | 4 | 3.5 | 5 | 4.25 | Licht, ademend, sterk; iets minder stijlvol voor formele settings. |
| Leer | 3.5 | 3 | 5 | 3.5 | 3.75 | Luxe uitstraling, maar gevoelig voor zweet en temperatuur; lorica biedt verbetering.|
| Metaal (Staal) | 3 | 5 | 4.5 | 3 | 3.88 | Duurzaam en elegant, maar zwaar; minder comfortabel voor sport. |
| Metaal (Titanium) | 4 | 5 | 4.5 | 4 | 4.38 | Licht, hypoallergeen en zeer sterk; duurder. |
| Metaal (Milanees) | 4 | 4.5 | 5 | 4 | 4.38 | Elegant én comfortabel; goed ademend dankzij geweven structuur. |

Op basis van deze dat kunnen we een voorlopige hypothese stellen naar aanleiding van de gebruikerstest : 
- Beste algemene keuze voor studenten: Siliconen en Nylon scoren het hoogst op comfort en praktisch gebruik.
- Beste voor stijl en langdurig gebruik: Titanium en Milanees metaal combineren duurzaamheid met comfort en esthetiek.
- Leder is aantrekkelijk qua uitstraling, maar minder geschikt voor dagelijks intensief gebruik zonder speciale afwerking (zoals lorica).

Volledige technische details, met aanvullende marktanalyse, zijn terug te vinden in het [onderzoeksrapport](https://docs.google.com/document/d/1cDfT-LYVkv5igQ4mVNYEJPr5tTsrSnZ1/edit?usp=sharing&ouid=115989647101377797411&rtpof=true&sd=true)

De scores die de gebruikers gaven tijdens de test met de verschillende materialen zijn uitgezet in deze tabel;

| Nr. |              Materiaal              | Comfort |    |    |    | Hygiëne |    |    |    | Elasticiteit |   |   |   | Visueel |    |   |   | Totaalscore |
|:---:|:-----------------------------------:|:-------:|:--:|:--:|:--:|:-------:|:--:|:--:|:--:|:------------:|:-:|:-:|:-:|:-------:|:--:|:-:|:-:|:-----------:|
|   1 | Rode, gebreide stof                 |      -1 |  1 |  1 |  1 |      -1 |  0 | -1 |  0 |            0 | 0 | 0 | 0 |       1 |  1 | 0 | 1 |           3 |
|   2 | Grijs/licht roos, grove platbinding |      -1 |  1 |  1 |  1 |      -1 |  1 |  1 |  1 |            0 | 0 | 0 | 0 |       0 |  1 | 0 | 0 |           5 |
|   3 | Paarse, platbinding stof            |      -1 |  0 |  0 |  0 |      -1 |  0 |  0 |  0 |            0 | 0 | 0 | 0 |       0 |  0 | 0 | 0 |          -2 |
|   4 | Blauw/groene, keperbinding stof     |       0 |  0 |  0 | -1 |      -1 | -1 |  0 |  0 |            1 | 0 | 0 | 0 |       0 |  1 | 0 | 0 |          -1 |
|  5a | Doorzichtige, antislip silicone     |      -1 | -1 | -1 |  1 |      -1 | -1 | -1 |  1 |            0 | 0 | 0 | 1 |      -1 | -1 | 0 | 1 |          -4 |
|  5b | Roze, geen antislip silicone        |      -1 | -1 |  0 |  0 |      -1 | -1 | -1 |  0 |            0 | 0 | 0 | 0 |      -1 | -1 | 0 | 0 |          -7 |
|   6 | Lederen stof                        |       1 |  1 |  0 |  1 |       0 | -1 |  0 | -1 |           -1 | 0 | 0 | 0 |       1 |  1 | 1 | 1 |           4 |

Een volledige analyse van de resultaten zijn te vinden in het [Rapport](https://docs.google.com/document/d/11xXl2ECvqIbWMdYhlkYMq-jMgEbhu_Dn/edit?usp=sharing&ouid=115989647101377797411&rtpof=true&sd=true).            

### 3.4 Conclusie en implicaties

Aan de hand van deze resultaten werd een antwoord geformuleerd op alle eerder gestelde onderzoeksvragen;

***Welke materialen zijn voor gebruikers binnen onze doelgroep bestand tegen én comfortabel tijdens gebruik over een langere periode?***
De grove platbinding (nr. 2) blijkt het meest geschikt op basis van een evenwicht tussen comfort, bruikbaarheid en hygiëne. Het materiaal werd als zacht ervaren zonder te slap of vormloos te zijn, en gaf minder aanleiding tot irritatie of vuilopname.

De volgende materialen werden als extrema gescoord op comfort, algemene geschiktheid én ongeschiktheid;

- **Comfortabel**: Nr. 1 (gebreide stof), nr. 2 (grove platbinding), nr. 6 (leer).
- **Geschikt**: Nr. 2 wordt het vaakst genoemd als praktisch en comfortabel. Nr. 6 wordt eerder gekozen voor visuele aantrekkingskracht of als buitenlaag.
- **Ongeschikt**: Silicone (vooral nr. 5a) werd unaniem als onaangenaam ervaren bij langdurig huidcontact.
- 
***Welke materialen zijn op esthetisch vlak aantrekkelijk en niet te opvallend? (>design requirement van discretie)***
Leer (n°5) en de rode, gebreide stof (n°1) komen er uit als de visueel meeste geliefde opties. Leer wordt aangeduid als de beste, maar is ook meer opvallend. Binnen deze onderzoeksvraag is de rode, gebreide stof dus de beste.


**Aanbevelingen/design requirements voor verdere testopstellingen of een eventueel eindproduct**
- **Optimale materiaalkeuze**: De opties die bij beide onderzoeksvragen vermeld worden, kunnen gebruikt worden voor een uiteindelijk prototype. Slecht één materiaal, de rode, gebreide stof (n°1) komt in beide deelvragen voor als een goede optie. Voor een verder prototype is dit dus dé keuze.
- **Materiaalcombinaties**: Ideaal lijkt het ontwikkelen van een meerlaagse band, met bijvoorbeeld een zachte binnenlaag (nr. 2 of nr. 1) en een visueel aantrekkelijke buitenlaag (leer of silicone) mits verbeterde ademing.
- **Aanvullende testen**: Real-life gebruikssimulaties over langere tijd kunnen verdere inzichten bieden (bv. polsband dragen tijdens een schooldag).
- **Ontbrekende parameters bij deze test die bij een voortgezet project getest moeten worden**; geur, slijtage en thermische reactie op transpiratie
- **Testopstelling optimaliseren**: Uit de korte feedbackronde blijkt dat deelnemers de testopstelling inhoudelijk interessant en prikkelend vonden. Enkele deelnemers gaven aan dat de eerste stap – het blind of ongeleid voelen van de materialen – wat ongemakkelijk aanvoelde. In de toekomst kan dit gesitueerd of begeleid worden met meer visuele of functionele voorbeelden (bv. prototypes of draagbare testbanden).


## Technische beschrijving
Deze technische beschrijving vervangt de traditionele Bill of Materials en omvat de finale materiaalkeuze, sensoren, elektronica, softwarecode en instructies voor assemblage. Het doel is om anderen in staat te stellen het prototype zelfstandig na te bouwen of verder te ontwikkelen.

| Component                          | Beschrijving                                                                 | Aantal | Richtprijs | Link                                                                 |
|-----------------------------------|------------------------------------------------------------------------------|--------|------------|----------------------------------------------------------------------|
| **GSR-sensor (kleefpad-type)**    | Voor het meten van huidgeleiding, ter detectie van stress                   | 1      | ± €8       | [SparkFun GSR sensor (voorbeeld)](https://www.sparkfun.com/products/retired/12969) |
| **Microcontroller**               | Arduino Nano 33 IoT (voor draadloze data en sturing van luchtpomp)          | 1      | ± €30      | [Arduino Store](https://store.arduino.cc/)                           |
| **Leder-look band**               | Buitenmateriaal van de wearable, professioneel ogend en slijtvast           | 1      | ± €8       | Lokale stoffenhandel of webshop                                     |
| **Zachte elastische binnenstof**  | Comfortabel en huidvriendelijk materiaal met lichte rek                     | 1      | ± €6       | Textielwinkel                                                        |
| **Silicone behuizing**            | Beschermt elektronica en zorgt voor een waterdichte afsluiting              | 1      | ± €10      | Zelfgemaakt met mal of 3D-print in silicone                         |
| **Programmable Air module**       | Luchtdicht opblaasbaar kussentje voor fysieke feedback                      | 1      | ± €35      | [programmableair.com](https://www.programmableair.com/)              |
| **Magnetische sluiting**          | Versterkte, slanke sluiting met stevige magneetwerking                      | 1 set  | ± €5       | Fourniturenwebshops of custom CNC                                   |
| **Aan/uit-knop**                  | Schakelaar voor voeding en controle over luchtpomp                          | 1      | ± €2       | Lokale elektronicawinkel                                            |
| **Batterij (Li-Po)**              | 3.7V, 500–1000mAh                                                           | 1      | ± €8       | [Adafruit LiPo](https://www.adafruit.com/)                          |



*EmotiBit werd in het eerste semester als startpunt gebruikt voor exploratie, maar wordt in de finale versie vervangen door lichtere en goedkopere componenten met gelijkaardige functionaliteit.*


## Kritische reflectie

*Rootsaert Selena* 

Eigen bijdrage & samenwerking :

Hoewel de Discovery-fase buiten mijn betrokkenheid viel, heb ik vanaf de Definition-fase actief bijgedragen aan het project. In het begin verliep onze samenwerking vlot, met gedeelde verantwoordelijkheden en goede communicatie. Helaas kantelde dit richting de verslagperiode, waarin ik steeds vaker het voortouw moest nemen. Mijn partner leverde toen enkel summiere bijdragen, zonder diepgaande analyses of visualisaties, waardoor ik uiteindelijk de presentatie en bijhorende inhoud grotendeels alleen uitwerkte. Hoewel ik dit in eerste instantie niet opnam in mijn reflectie, uit respect voor de inspanning in het begin, bleek achteraf dat dit geen eenmalige situatie was.

In het tweede semester spraken we alles uit en maakten we duidelijke afspraken voor een "frisse start". Tijdens Develop 1 verliep de samenwerking effectief beter, maar in Develop 2 kwamen externe factoren (zoals mijn voorbereiding op een wiskundetoets) de balans even verstoren. Mijn partner nam toen de praktische testen op zich, waarna ik het verslag grotendeels zelfstandig afrondde om de verdeling in evenwicht te houden.

In Develop 3 spraken we opnieuw een taakverdeling af: ik zou het testen, analyseren en rapporteren op mij nemen, zodat mijn partner zich kon focussen op het ontwikkelen van een Arduino-programma. Helaas bleek op het einde dat dit onderdeel amper tot ontwikkeling was gekomen, zowel op vlak van hardware als software. Hierdoor viel opnieuw een onevenredig groot deel van het werk op mijn schouders, net op het moment dat ik mijn voorbereiding op de examens wilde aanvatten. Ook bij het opstellen van het eindverslag in GitHub (inclusief intro, methodologie, BoM en conclusies) heb ik uiteindelijk veel extra werk op mij genomen.

Ondanks de onevenwichtige taakverdeling ben ik tevreden met mijn eigen inzet. Ik heb telkens verantwoordelijkheid genomen waar nodig, deadlines gehaald en geprobeerd het eindproduct naar een degelijk niveau te tillen.

Over het ontwerp, de opdracht & methodologie :

Het ontwerpconcept zelf werd positief onthaald. Verschillende gebruikers gaven aan dat ze potentieel zagen in het eindproduct. Hoewel we op uitwerkingsvlak niet zo ver geraakt zijn als gehoopt, hebben we stapsgewijs gewerkt binnen de haalbare kaders. De volledige realisatie van een functioneel prototype met automatisatie bleek onhaalbaar binnen de gegeven tijd en technische kennis. Zelf voelde ik mij sterker in het opstellen van testprotocollen en de analyse achteraf, eerder dan in Arduino of testuitvoering.

De methodologie werd steeds consistenter doorheen het project. Toch merkten we dat veel testen elkaar begonnen te overlappen, waardoor nieuwe inzichten beperkt bleven. In Develop 3 groeide ons inzicht in wat betere onderzoeksvragen konden zijn, en hoe een herstructurering van het testplan voor meer unieke data zou zorgen.

Belangrijke punten voor toekomstig onderzoek (volgens mij) :

- Een meer gestructureerde aanpak van iteratieve testcycli met tussentijdse analyse, zodat data elkaar niet herhalen.
- De rol van teamwerking in kleine designteams, en hoe duidelijke onderlinge deadlines en open feedbackcultuur kunnen bijdragen aan een meer evenwichtige samenwerking.

*Rysman Margot*

Het ontwerp zelf heeft een goede kern, veel mensen vonden het een veelbelovend concept en gaven aan het zelf te willen gebruiken.
Op vlak van uitwerking had ik gehoopt verder te geraken, maar we hebben, stapsgewijs, gedaan wat we konden.
Zelf was de data-analyse niet mijn sterkste punt, ik stelde liever de testen op en voerde ze met veel plezier uit.
Op vlak van prototyping is een volledig op-punt eindproduct een onhaalbaar doel voor ons. Ik had graag wat vroeger pneumatisch gewerkt, omdat zo misschien een test met automatisatie haalbaar was geweest binnen de projecttijdlijn. Op het einde was het moeilijk nog zinvolle onderzoeksvragen te vinden, een verder project zou volgens mij best eerst even focussen op het verder uitwerken van een functioneel prototype met automatisatie etc.


## Bijlagen
[Rysman, M. (2024). Figma Documentatie](https://www.figma.com/design/LtIDMOVTxl9MOyyYGi2SfU/Discovery-Template?node-id=0-1&p=f&t=SKSGqrQCKlGA5WIU-0)

**Definition**

[Rootsaert, S. (2024). TestProtocol_Enquêtes.docx](https://github.com/user-attachments/files/19184604/Rootsaert.S.2024.TestProtocol_Enquetes.docx)

[Rootsaert, S. (2025). TestRapport_Enquêtes.docx](https://github.com/user-attachments/files/18353525/Rootsaert.S.2025.TestRapport_Enquetes.docx)

[Rysman, M. (2024). TestProtocol_Wave 1.docx](https://github.com/user-attachments/files/19184577/Rysman.M.2024.TestProtocol_Wave.1.docx)

[Rysman, M. (2025). TestRapport_Wave 1.docx](https://github.com/user-attachments/files/18353523/Rysman.M.2025.TestRapport_Wave.1.docx)

[Rysman, M. (2024). TestProtocol_Wave 2.docx](https://github.com/user-attachments/files/19184549/Rysman.M.2024.TestProtocol_Wave.2.docx)

[Rootsaert, S. (2025). TestRapport_Wave 2.docx](https://github.com/user-attachments/files/18412461/Rootsaert.S.2025.TestRapport_Wave.2.docx)

**Develop 1. Onderzoek naar het Ademhalings-principe**

[Rysman M. (2025). TestProtocol_Ademhalingsoefeningen.docx](https://github.com/user-attachments/files/20355098/Rysman.M.2025.TestProtocol_Ademhalingsoefeningen.docx)

[Rootsaert, S. & Rysman M. (2025). TestRapport_Ademhalingsoefeningen.docx](https://github.com/user-attachments/files/20355108/Rootsaert.S.Rysman.M.2025.TestRapport_Ademhalingsoefeningen.docx)

**Develop 2. Wizard-testen van de Pneumatische Drukervaring**

[Rysman, M. (2025). TestProtocol_SensoryExperience](https://docs.google.com/document/d/1es-rx0u1WYYqcwIwldhmrXZUwTVoZigD/edit?usp=sharing&ouid=115989647101377797411&rtpof=true&sd=true)

[Rootsaert, S. (2025). TestRapport_Sensory_Experience](https://docs.google.com/document/d/1_s10wYZFuOhpQ8mF8J495njWrHzrgpJ9/edit?usp=sharing&ouid=115989647101377797411&rtpof=true&sd=true)

**Develop 3. Materialen voor het Finaal Ontwerp**

[Rootsaert, S. (2025). TestProtocol_Materials](https://docs.google.com/document/d/1wQL_PRIBQPZqBPOBRoM76Zd6KomGRCil/edit?usp=sharing&ouid=115989647101377797411&rtpof=true&sd=true)

[Rootsaert, S. (2025). TestRapport_Materials](https://docs.google.com/document/d/1cDfT-LYVkv5igQ4mVNYEJPr5tTsrSnZ1/edit?usp=sharing&ouid=115989647101377797411&rtpof=true&sd=true)

[Rootsaert, S. (2025). TestRapport_BenchmarkAnalyse](https://docs.google.com/document/d/11xXl2ECvqIbWMdYhlkYMq-jMgEbhu_Dn/edit?usp=sharing&ouid=115989647101377797411&rtpof=true&sd=true)

## Bronnen
Bouchrika, I. (2025, 02 17). 50 Current Student Stress Statistics: 2025 Data, Analysis & Predictions. Opgehaald van Research.com: [https://research.com/education/student-stress-statistics](https://research.com/education/student-stress-statistics)
