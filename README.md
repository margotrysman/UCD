# Pulse - Jouw stress, jouw ritme.
*De anti-stressband voor het detecteren, communiceren en reguleren voor meer balans.* 

Projectteam: Rootsaert Selena; Rysman Margot

*Datum van projectdeadline : 23/05/2025*

## Samenvatting
Stress bij studenten in het hoger onderwijs is een vaak voorkomend probleem, zoals bleek uit literatuuronderzoek en enquêtes binnen de doelgroep. Studenten zullen vaak hun stress niet erkennen als een probleem en deze niet of op ongezonde wijze reguleren (Bouchrika, 2025). Wij zochten een oplossing die hoofdzakelijk stress detecteert en communiceert naar de gebruiker, om deze dan aan te sporen om de stress te reguleren. Om studenten wanneer nodig te wijzen op hun stress, bedachten wij een dagelijks draagbare band. De kernfuncties zijn dus **detecteren**, **communiceren** en **reguleren**.

Om de stress te meten/detecteren kan, volgens [wetenschappelijke bronnen](https://docs.google.com/document/d/1ef2yBkqwWJlyRDE1RqdJjAGWaPkV0O_lZPxd1vCKUlo/edit?usp=sharing), gekeken worden naar Heart Rate Variability (HRV) en andere cardiovasculaire metingen, de huidgeleiding of galvanische huidreactie (GSR), de zweetproductie en de ademhaling. Hierbij vormen HRV en GSR de meest haalbare opties voor een comfortabel wearable product zoals onze band.

De stress wordt gecommuniceerd naar de gebruiker dankzij de activatie van een druksysteem binnen de band. Deze zal kortstondig lichte druk uitvoeren rondom de pols. De bedoeling hiervan is om de gebruiker zowel te waarschuwen voor een mogelijk hoog stressniveau als te helpen bij het reguleren. De regelmatigheid van de toenemende druk is afgesteld om ademhalingsoefeningen en meditatie te faciliteren als regulatie. Enkele externe fidget-opties zijn ook aanwezig voor die stressregulatie. Door geen duidelijke, externe signalen te gebruiken wordt de stress eveneens niet opgemerkt door peers, een element van discretie dat voortvloeit uit de gebruikerinterviews.



![Schets](https://github.com/user-attachments/assets/071e6af0-7691-414d-b14b-860afc7d45f7)



## Introductie
Dit project richt zich op de ontwikkeling van een anti-stresspolsband die comfort, discretie en functionaliteit combineert. Het doel is om een product te creëren dat studenten ondersteunt bij stressverlichting en eenvoudig in hun dagelijks leven geïntegreerd kan worden. 

Tijdens dit proces stuiten we op vier hoofddesign-challenges:
-	Comfort – Geschikt voor langdurig gebruik zonder irritatie.
-	Discretie – Onopvallend ontwerp om sociale ongemakken te vermijden.
-	Functionaliteit – Effectieve stressverlichting en eenvoudige bediening.
-	Betaalbaarheid – Toegankelijk voor studenten.



## Methodologie

![Methodologie tijdslijn](https://github.com/user-attachments/assets/4cffb6cb-b1d6-47d1-8f2e-629b702e91ba)


Bij het opstarten van het groepsproject werd eerst een verkennende fase voor Selena gehouden, waarin ook al enkele verkennende quick-and-dirty prototypes gemaakt werden.


Doorheen de weken erna werd verdere informatie gehaald over het probleem bij gebruikers, m.b.v. een enquête. Onderzoeksvragen werden opgesteld, alsook een initiëel PVE, een aantal beknopte storyboards en een morfologische matrix. Aan de hand van die morfologische matrix werd ook gepeild naar de mening van gebruikers over de vormvarianten. Dit deden we met een dot-voting systeem op de innovatrix gedurende een van de lessen.

De info die verzameld werd uit de enquêtes en innovatrix werd gebruikt om een eerste functioneel prototype te maken. Dit prototype werd vervolgens ook gebruikt bij een eerste wave van gebruikerstesten. Hierbij werd gefocust op het draagcomfort in het dagelijkse leven en de reactie van peers.

Nadien werd een losstaande wave 2 uitgerold, waarbij focus lag op fidgeting en gebruikerservaring met verschillende fidget-elementen.

Wave 1 en 2 werden verwerkt, waarna de belangrijkste conclusies gedocumenteerd werden.


## Discovery

### Doelstellingen
Binnen de discovery fase werden twee key aspects onderzocht; ten eerste de huidige stresservaring én regulatie bij studenten (leeftijdsgroep 18 - 26 jaar, opleiding aan een hogeschool of universiteit) en ten tweede de methodes om stress op te meten én hun levensvatbaarheid. Hieruit konden de initiële en belangrijkste design requirements gehaald worden. Zo werden de prioriteiten van de gebruikers en hun dagelijkse situatie met en rond stress in kaart gebracht. Bij het opstellen van de requirements moet opgelet worden; wat de gebruiker communiceert is niet altijd wat de gebruiker écht nodig heeft.

### Materiaal & methoden
Voor het onderzoeken van de persoonlijke stresservaring en regulatie bij studenten werden één op één interviews afgelegd met gebruikers (n=3). Een uitgebreide vragenlijst werd opgesteld ([Testprotocol](https://docs.google.com/document/d/1m9y_HT0PP9yR4MpK4OtO-4zBzxmuj2iYiRpzdYWWuy8/edit?usp=sharing)). 
Hiernaast werden de gebruikers ook gevraagd om een lijst met stress-regulatiemethodes een score te geven op tien en daarbij wat uitleg te geven. Zo konden we een kwalitatief én kwantitatief beeld krijgen van de gebruikersinzichten. De aanpak voor het detecteren van stress werd uitgebreid onderzocht aan de hand van een literatuurstudie ([Research protocol](https://docs.google.com/document/d/1FPg1zNncCLuQZO5k8xZy8WWm9XjYQr1W6orEdRtz3Hg/edit?usp=sharing)). Na de deskresearch werd nuttige informatie uit de bronnen gebundeld ([Research rapport](https://docs.google.com/document/d/1ef2yBkqwWJlyRDE1RqdJjAGWaPkV0O_lZPxd1vCKUlo/edit?usp=sharing)). Een zelfobservatie bij een drietal gebruikers vond plaats over ongeveer 18 uur, waarbij gebruikers doorheen een normale dag hun stressniveau ieder uur noteerden, alsook wat eventuele aanleidingen waren tot dat stressniveau. Dit werd bijgehouden in een [excel bestand](https://drive.google.com/drive/folders/10ZLLNr2E1S-gf8i5jfSdjV5VoQkpJsnI?usp=sharing) voor interpretatie na het onderzoek.


### Resultaten
De interviews werden samengevat in een [document](https://docs.google.com/document/d/1MAN8x3i6_KfycsWVkI5yPWbt-HdurXxOXEan5PYtpaQ/edit?usp=sharing), waarbij kernzaken aangeduid werden. Volgende tabel drukt de bekomen resultaten uit van de te beoordelen lijst regulatiemethodes;

| Methode | Maxime | Imke | Wannes | Gemiddelde |
| ------- | ------ | ---- | ------ | ---------- |
| Humor | 8.0 | 7.5 | 10.0 | 8.5 |
| Andere invalshoek | 3.5 | 5.0 | 3.0 | 3.8 |
| Praten met anderen | 7.0 | 7.0 | 10.0 | 8.0 |
| Physical exercise | 8.5 | 8.0 | 10.0 | 8.8 |
| Aan iets anders werken | 8.0 | 8.0 | 7.0 | 7.7 |
| Fidgeting | 8.5 | 9.0 | 6.0 | 7.8 |
| Relaxation/Meditation | 6.0 | 7.0 | 9.0 | 7.3 |
| Gedachten/Gevoelens neerschrijven | 8.0 | 2.0 | 8.| 6.0 |
| Actieplan/Planning opstellen | 4.0 | 7.0 | 0.0 | 3.7 |
| Hulp vragen | 7.0 | 5.0 | 6.0 | 6.0 |
| Muziek luisteren | 90 | 7.0 | 4.0 | 6.7 |


Vanuit de literatuurstudie is een [lijst](https://docs.google.com/document/d/1ef2yBkqwWJlyRDE1RqdJjAGWaPkV0O_lZPxd1vCKUlo/edit?usp=sharing) opgesteld met de verschillende bronnen en de kernzaken.
Fysiologische stress indicatoren, zoals Heart Rate Variability (HRV) en Galvanic Skin Response (GSR), kunnen objectief en realtime meten wanneer iemand onder stress staat. Deze worden al regelmatig in wearable producten voor het dagelijkse leven toegepast, vooral HRV. GSR is voorlopig vooral binnen een testomgeving te vinden. Het risico bij beide technologieën bestaat uit het opmeten van false positives; bij hevige activiteiten zoals sporten kan stress aangegeven worden zonder dat deze situatie effectief stress veroorzaakt. Omwille van dit risico wordt een mogelijkheid de respons van de band tijdelijk te deactiveren toegevoegd aan de design requirements.

De resultaten van de zelfobservaties werden in een [report](https://docs.google.com/document/d/1ywnCh1OUR6VFYhxAaRdJZ6MEE3UrmM1PCRbBS-qphO4/edit?usp=sharing) gegroepeerd. Volgende grafiek vat de data nog eens samen; 

<p align="center">
<img src="https://github.com/user-attachments/assets/5ac3869f-06b6-4f62-a637-745f2df84b2d" width=50% height=50%>
</p>

### Conclusies & implicaties
Uit de interviews werd geconcludeerd dat stress reguleren een betere richting is voor een product dan het oplossen ervan of het wegwerken van de oorzaken. Er is, zoals geconcludeerd kan worden uit de zelfobservaties, bij studenten een permanente druk aanwezig, stevig verhoogd bij deadlines. Regulatiemethodes combineren is optimaal, gezien de effectiviteit van singuliere oplossingen enorm persoonlijk variabel is. Toch komen fidgeting, meditatie/ademhalingsoefeningen en physical exercise boven als algemeen betere methodes. De testpersonen gaven ook aan dat het communiceren best geen extra (sociale) stress veroorzaakt door de omgeving van de gebruiker te tonen dat deze stress heeft.

Uit de literatuurstudie kwam heel wat info over het opmeten van stress, waarbij HRV en GSR de meest nauwkeurige en haalbare oplossingen bleken. De observaties leerden ons dat er geen duidelijke correlatie bestaat tussen tijdstip en stressniveau. Een stress regulerend product kan bijgevolg over de volledige dag zijn nut bewijzen. Toch viel op dat het middageten een vast moment is waarop het stressniveau even daalt, alsook dat dode momenten risicovol zijn voor een verhoogd stressniveau.


## Definition
### 1. Doelstellingen

Het onderzoek richt zich in het eerste semester op het uitvoeren van uitgebreide tests binnen de doelgroep om een concreet beeld te verkrijgen van hun verwachtingen en behoeften voorafgaand aan de ontwikkeling van de eerste prototypes. Deze prototypes worden ontworpen op basis van kernwaarden en normen die via enquêtes binnen de doelgroep als relevant en belangrijk worden geïdentificeerd.

De vastgestelde kernwaarden en normen vormen de basis voor richtlijnen die de belangrijkste testaspecten van het prototype definiëren. Het onderzoek functioneert als fundament voor het ontwerp en als leidraad voor het optimaliseren van de anti-stressfunctionaliteit. Daarnaast wordt prioriteit gegeven aan de meest cruciale ontwerpdoelen die bijdragen aan effectieve stressverlichting.

### 2. Materiaal & methoden

Dit onderzoek maakt hoofdzakelijk gebruik van enquêtes en een onderzoeksenquête, gevolgd door twee Waves die zich richten op de verdere analyse van de verzamelde gegevens. De Waves onderzoeken respectievelijk comfort, discretie en een extra fidgeting-feature voor de armband.

De eerste enquête is ontworpen om inzicht te verkrijgen in de belangrijkste aspecten die de doelgroep als relevant beschouwt. Deze inzichten vormen de basis voor de tests binnen de Waves. De enquête is ontwikkeld in Google Forms en online verspreid via diverse sociale mediaplatformen. De resultaten worden verwerkt in Excel en anoniem geanalyseerd.

De steekproef voor de eerste enquête bestaat uit een vrijwillige groep vrienden en familie binnen de doelgroep, wat resulteert in een geldige steekproef van 18 deelnemers (N = 18). Voor de Waves wordt expliciet gevraagd of deelnemers willen meewerken. Zowel Wave 1 als Wave 2 omvatten elk vijf deelnemers (N = 5). Deze deelnemers ondertekenen een akkoordverklaring en nemen vrijwillig, maar niet anoniem, deel aan het onderzoek.

- **Wave 1:** In deze fase vindt een observatietest achter de schermen plaats. Deelnemers testen het eerste prototype gedurende 8 tot 12 uur (maximaal 24 uur) en vullen vervolgens een enquête in over het comfort- en discretie-aspect.  

- **Wave 2:** Een plaatselijke observatie waarbij de onderzoekers aanwezig zijn. Met toestemming van de deelnemers worden hun handelingen tijdens het gebruik van de fidgeting-feature gefilmd.

> Miro wordt gebruikt voor het opstellen van het Programma van Eisen (PvE), het structureren van creatieve oplossingen en het ondersteunen van de iteratieve ontwikkeling van Waves en prototypes.
>
> Toegang tot de website vindt u [hier](https://miro.com/app/board/uXjVLaELm6Q=/)


### 3.Resultaten

#### Hoofdpunten uit de Onderzoeksenquête (N = 18)

**1. Demografische Gegevens**
-	De doelgroep bestond voornamelijk uit studenten uit het hoger onderwijs, met een gemiddelde leeftijd van 17-23 jaar.
-	Geslacht was redelijk gelijk verdeeld: 50% man, 44% vrouw.

**2. Stressniveau en Interesse in Hulpmiddelen**
- 72% van de deelnemers gaf aan in de afgelopen 6 maanden stress te hebben ervaren.
- Slechts 44% zou geïnteresseerd zijn in het dragen van een anti-stressband.
- Ongeveer 50% gebruikt al hulpmiddelen zoals fidget toys of knoppen.

<p align="center">
<img src="https://github.com/user-attachments/assets/29a6e070-8c51-40dc-bcdf-ce19562f2906" width=50% height=50%>
</p>

**3. Gewenste Kenmerken en Gebruik**
- 26% van de deelnemers gaf aan de band dagelijks te willen dragen, terwijl anderen dit vooral tijdens schooluren of examenperiodes nodig achten.
-	Belangrijke kenmerken volgens de deelnemers: 
1.	Comfort / Effectiviteit
2.	Subtiel design
3.	Betaalbaarheid.
4.	Gebruiksgemak

**4. Comfort en Draagbaarheid**
- Comfort werd door 2/3 van de deelnemers belangrijker gevonden dan functionaliteit of effectiviteit.
- Pasvorm en uiterlijk werden als belangrijkste factoren voor draagbaarheid genoemd.
- Veel deelnemers benoemden huidirritatie als probleem bij een slecht passende band.
<p align="center">
<img src="https://github.com/user-attachments/assets/7e673dd9-504d-4d83-9fe3-874a7a239abe" width=50% height=50%>
</p>
 
**5. Functionaliteit en Effectiviteit**
- Deelnemers gaven voorkeur aan: 
    - Eenvoudige instructies
    - Wetenschappelijke onderbouwing van stress verlagende werking
    - Ademhalingsoefeningen en hartslagmonitoring als functies.

**6. Design en Discretie**
-	Een subtiel design werd als must-have gezien door 20% van de deelnemers.
-	Geluid en opvallendheid werden aangegeven als no-go's.

<p align="center">
<img src="https://github.com/user-attachments/assets/7f15c32f-ac17-4679-a799-5c3bc3b2c710" width=50% height=50%>
</p>


### 4. Conclusie

De resultaten benadrukken dat comfort, effectiviteit en een subtiel design cruciale factoren zijn voor de acceptatie van de anti-stressband. Er is behoefte aan wetenschappelijk onderbouwde functies en eenvoudige instructies, terwijl opvallendheid en geluid als storend worden beschouwd. Deze inzichten vormen een sterke basis voor verdere ontwikkeling en testen van prototypes.
- Het lage comfortniveau en de opvallendheid benadrukken de noodzaak van ontwerpaanpassingen.
- Het falen van het klittenband en de noodzaak van een nieuw sluitmechanisme.
- Aanbevelingen gericht op subtielere, comfortabelere en aantrekkelijkere ontwerpen zijn cruciaal voor toekomstige iteraties.

-	De populariteit van de Rubik's Cube en de draaislang benadrukken het belang van mentale afleiding en veelzijdigheid in stressverminderende hulpmiddelen.
-	Het negatieve oordeel over de piano en de stuiterbal met staart wijst op het belang van gebruiksgemak en een prettige textuur.
-	Ontwerpen moeten balans vinden tussen opvallendheid (voor aandacht) en praktisch gebruiksgemak (voor blijvend gebruik).

#### Hoofdpunten uit de Wave 1 (N = 5)

Uit de resultaten van de Wave 1-test komen de volgende hoofdpunten:

1.	Comfort en Pasvorm: De band scoorde over het algemeen laag tot matig op comfort (variërend van 4/10 tot 8/10). Veel respondenten vonden de band te dik, te stijf of niet passend onder kleding. Een dunner en minder opvallend ontwerp werd sterk aanbevolen.
2.	Sluitmechanisme (Velcro): Het klittenband werd als problematisch ervaren. Het ging vaak los, veroorzaakte huidirritatie en bleek niet duurzaam. Een alternatief sluitmechanisme wordt noodzakelijk geacht.
3.	Opvallendheid en Esthetiek: De band werd als opvallend ervaren, vooral bij sociale interacties en activiteiten zoals hand opsteken in de klas. Aanpassingen zoals subtielere kleuren, een dunner ontwerp en aantrekkelijkere stijlopties zouden helpen.  
4.	Aanbevelingen:
- Dunner, verstelbaar en comfortabeler maken.
- Een alternatief sluitmechanisme implementeren.
- Meer aandacht voor esthetische aspecten zoals kleuren en stoffen.

#### Hoofdpunten uit de Wave 2 (N = 5)

Uit de Wave 2-test komen de volgende hoofdpunten naar voren:

**1.	Voorkeursobjecten:**
- De Rubik's Cube en de regenboogkleurige draaislang waren de populairste objecten.
- De Rubik's Cube werd gewaardeerd om de mentale uitdaging en het duidelijke doel.
-	De draaislang viel in de smaak door zijn veelzijdigheid, aantrekkelijke kleuren en speelse vormen.

**2.	Minst gewaardeerde objecten:**
-	De piano sleutelhanger scoorde laag vanwege stroeve toetsen en een goedkoop geluid dat niet stressverlagend werd ervaren.
-	De stuiterbal met staart werd onaangenaam gevonden door de textuur van de staart.

**3.	Algemene voorkeuren:**
- Opvallende kleuren of unieke kenmerken, zoals lichtgevende elementen, trokken in eerste instantie aandacht.
- Gebruiksgemak en afleidende werking waren doorslaggevend voor voorkeuren.

**4.	Individuele voorkeuren:**
- Verschillen in voorkeuren werden beïnvloed door persoonlijke affiniteiten, zoals mentale uitdaging (bij de Rubik's Cube) of speelse bewegingen (bij de stuiterbal).

![image](https://github.com/user-attachments/assets/ad1de801-3ee5-430e-aae1-f6f698814928)
<p align="center">
Figuur 1. Opstelling met fidget objecten
</p>



## Develop 1. Onderzoek naar het Ademhalings-principe
### 1.1 Doestelling en methodologie

Het doel van dit vooronderzoek is om te achterhalen hoe gebruikers de regelmatige druktoename en -afname rond hun pols ervaren, en in welke mate deze drukveranderingen effectief kunnen functioneren als begeleiding tijdens een ademhalingsoefening. Dit onderzoek vormt een eerste verkenning in de ontwikkeling van een tactiel feedbacksysteem voor ademhalingsbegeleiding.
Het onderzoek bestond uit twee opeenvolgende onderdelen:
1.	Deskresearch / benchmarkanalyse
In een eerste fase werd een analyse uitgevoerd van bestaande ademhalingstechnieken aan de hand van drie selectiecriteria: wetenschappelijke onderbouwing, eenvoud in gebruik, en compatibiliteit met een drukgebaseerd systeem. Uit deze vergelijking kwamen drie geschikte kandidaten naar voren: 4-7-8 ademhaling, Box Breathing en Coherent Breathing. Box Breathing werd geselecteerd voor de gebruikerstest omwille van de regelmatige structuur en de potentieel goede afstemming op drukcycli.
2.	Gebruikerstest met Box Breathing
In de tweede fase werd een kwalitatieve gebruikerstest uitgevoerd met vier deelnemers (N=4). De deelnemers voerden de ademhalingsoefening uit terwijl ze begeleid werden door een prototype dat via druktoename en -afname ritmische feedback gaf rond de pols. De test werd opgezet volgens een Wizard-of-Oz-methodologie: de druk werd manueel opgewekt door de testbegeleider, terwijl de deelnemers hun ogen gesloten hielden om zich te concentreren op de sensaties.

De gebruikerservaring werd geëvalueerd via de BERT-schaal, die 15 emotionele parameters meet (zoals kalmte, focus, energie), en werd aangevuld met kwalitatieve feedback over het comfort, de intensiteit van de druk, en de bruikbaarheid van het systeem.

Deze aanpak laat toe om zowel de subjectieve beleving als de praktische haalbaarheid van drukgestuurde ademhalingsbegeleiding te onderzoeken, en vormt daarmee een onderbouwde basis voor verdere ontwikkeling en verfijning van het concept.

### 1.2 Materiaal & methoden

**Technische configuratie**

In het kader van dit vooronderzoek werd een deskresearch uitgevoerd in de vorm van een benchmarkstudie naar bestaande en wetenschappelijk onderbouwde ademhalingstechnieken. De focus lag op technieken die zowel effectief zijn in stressreductie als praktisch toepasbaar met een druksysteem rond de pols.

Op basis van deze analyse werden drie ademhalingstechnieken geselecteerd: 4-7-8 ademhaling, Box Breathing (4-4-4-4) en Coherent Breathing (5-5). Deze technieken vertonen duidelijke en gestructureerde ademhalingscycli, wat essentieel is voor de technische synchronisatie met het drukgebaseerde feedbacksysteem.

De technische configuratie bestond uit een drukgestuurd systeem dat fysieke drukvariaties rond de pols kan genereren. Dit systeem werd ontworpen om druk op te bouwen tijdens inademing, stabiel te houden tijdens ademvasthouden, en weer af te bouwen tijdens uitademing, afhankelijk van het patroon van de geselecteerde ademhalingstechniek.

De parameters van het systeem (zoals druksnelheid, intensiteit en cyclusduur) werden afgestemd op elk van de drie ademhalingstechnieken, om een zo nauwkeurig mogelijke begeleiding te bieden. Deze afstemming gebeurde op basis van literatuurgegevens en gesimuleerde ademhalingscycli, niet via gebruikerstesten.

Deze technische voorbereiding legt de basis voor de testfase waarin het systeem in de praktijk wordt geëvalueerd op gebruiksgemak en effectiviteit in het begeleiden van ademhaling.

**Testprocedure / Gebruikstesten**

Voor deze gebruikstesten werd een low-fidelity prototype ingezet, bestaande uit elastieken met een sponsgedeelte dat rond de pols werd geplaatst. Door aan de zijkanten te trekken, kon manueel druk worden opgewekt – d.m.v. de wizard-of-oz-benadering konden deelnemers met gesloten ogen testten of druk als begeleiding voor ademhalingsoefeningen functioneel was.

De test werd uitgevoerd met vier deelnemers. Zij beoordeelden hun toestand voor en na de oefening met behulp van de BERT-schaal (emotionele toestand van 1–5). De resultaten toonden een lichte tot duidelijke verschuiving naar meer ontspanning, kalmte en positiviteit, wat suggereert dat het drukmechanisme ondersteuning biedt bij ademregulatie.

De kwalitatieve feedback was gemengd:
-	Sommige deelnemers ervaarden de druk als positief en nuttig om het ademhalingsritme aan te houden.
-	Anderen vonden de druk te zwak, te sterk of verwarrend; sommigen suggereerden trillingen als alternatief.
-	Comfort, pasvorm en perceptie van veiligheid werden wisselend beoordeeld, waarbij aanpassing per gebruiker als belangrijk naar voren kwam.

**Belangrijke conclusies uit de testfase**

-	Instelbaarheid is cruciaal: zowel drukniveau als pasvorm moeten aanpasbaar zijn voor optimale gebruikerservaring.
-	Druksysteem functioneert als ademhalingsgids: ondanks variatie in voorkeur, bevestigden alle deelnemers dat het systeem hen hielp bij de ademhalingsoefening.
- Design requirements:
    - Druk als ademhalingsbegeleiding
    - Instelbare druksterkte
    - Instelbare pasvorm van de band (volgens “flexibility in use”-principe)
Deze testresultaten vormen een bevestiging van de potentie van het druksysteem, mits voldoende afgestemd op individuele behoeften.

### 1.3 Resultaten

**Resultaten van de deskresearch naar ademhalingstechnieken**

Tijdens de benchmarkanalyse werden vier ademhalingstechnieken geëvalueerd op basis van drie criteria: wetenschappelijke onderbouwing, eenvoud in gebruik, en compatibiliteit met een druksysteem. De analyse resulteerde in drie technieken die potentieel geschikt zijn voor gebruik met tactiele begeleiding:
-	4-7-8 ademhaling: krachtig qua ontspanning, maar relatief lang ademinhouden, wat minder natuurlijk aanvoelt.
-	Box Breathing (4-4-4-4): duidelijke, gestructureerde cyclus – eenvoudig te volgen en goed af te stemmen op ritmische druk.
-	Coherent Breathing (5-5): vloeiend ritme zonder pauzes, goed voor hartslagregulatie, maar minder uitgesproken fasering voor drukvariatie.
Box Breathing werd uiteindelijk geselecteerd als testtechniek, omdat het een helder ritme biedt dat zich goed laat synchroniseren met gelijkmatige druktoename en -afname.

**Resultaten van de gebruikerstest (N=4)**

De eerste gebruikerservaringen leverden een reeks inzichten op met betrekking tot de beleving van druk, het effect op de ademhaling en de gebruikscontext van het prototype.

**Herkenbaarheid en bruikbaarheid van het ritme**
- Meerdere deelnemers vonden het moeilijk om duidelijk onderscheid te maken tussen momenten mét en zonder druk:
    “Ik vond het moeilijk momenten mét druk te onderscheiden van deze zonder.”
- Anderen gaven aan dat meer druk of een duidelijker signaal (bijv. trilling) zou helpen om het ademritme te volgen:
    “De grootste bron van concentratie zat in de pulsatie van de band – als dat sterker was, had het beter geholpen.”
- Eén deelnemer stelde voor dat druk als begeleiding én als afleiding kan werken, afhankelijk van de intensiteit:
    “Ik had liever geen druk. Het begeleidt wel, maar leidt ook af.”

**Effect op stress/ontspanning en focus**
- Alle deelnemers gaven aan dat het systeem wél hielp om zich te focussen op de ademhaling:
    “De druk helpt om het tempo gelijk te houden – dat lukt minder goed met zelf tellen.”
- De BERT-schaalresultaten toonden gematigde verbeteringen in gevoelens van kalmte, ontspanning en rust bij drie van de vier deelnemers.
- De vierde deelnemer ervoer geen verschil, mede door discomfort van het prototype.

**Gebruikservaring van het prototype**
- Het prototype werd door één deelnemer als fysiek onaangenaam ervaren:
    “Voelde alsof de bloeddoorstroming werd beperkt.”
- Andere feedback wees op de belang van instelbaarheid van de druk en pasvorm:
    “De druk mocht een stukje hoger zijn – ongeveer 30% extra.”
    “De band voelde zacht aan en veilig. Geen gevangen gevoel.”

### 1.4 Conclusie en implicaties

De resultaten tonen aan dat een regelmatige druktoename en -afname effectief kan zijn als begeleiding bij ademhalingsoefeningen, mits de feedback duidelijk waarneembaar en comfortabel is. Alle deelnemers gaven afzonderlijk aan dat de druk hen hielp om ritme aan te houden, al verschilden hun voorkeuren qua intensiteit.
Box Breathing bleek in de testsetting geschikt voor druksturing, dankzij het heldere en gelijkmatige ritme. De Wizard-of-Oz-opzet toonde aan dat tactiele feedback het ademproces kan ondersteunen, maar dat fysiek comfort en signaalsterkte bepalend zijn voor de acceptatie.

**Designimplicaties en requirements**

Op basis van de inzichten uit de gebruikerstest kunnen de volgende ontwerpvereisten worden afgeleid:
- Design Requirements
    - Tactiele feedback als begeleidend signaal voor ademhaling moet behouden blijven (positief ervaren effect).
    - Instelbare drukintensiteit is noodzakelijk, omdat gebruikers sterk verschillen in gevoeligheid en voorkeur.
    - Instelbare pasvorm (lengte/omtrek en materiaalcomfort) verhoogt gebruiksgemak en voorkomt fysieke hinder.
    - Het systeem moet duidelijke drukveranderingen kunnen genereren die synchroon lopen met een ademritme (zoals 4-4-4-4).
    - Alternatieve feedbackmodaliteiten (zoals trilling) kunnen onderzocht worden voor gebruikers die druk als storend ervaren.
- Beslissingen op basis van deze test
    - Druk als modaliteit wordt behouden in het verdere ontwerptraject.
    - Box Breathing blijft voorlopig de standaard oefentechniek.
    - De ontwikkeling van een instelbaar prototype (druk + pasvorm) wordt meegenomen in de volgende iteratie.
    - Een meer gestandaardiseerde testopstelling wordt voorzien om de feedback nauwkeuriger te meten.



## Develop 2. Wizard-testen van de Pneumatische Drukervaring
### 2.1 Doestelling en methodologie

Na de positieve gebruikersreacties op de eerste drukgestuurde ademhalingsmodule (Develop 1), werd binnen deze tweede ontwikkelfase gefocust op de fysieke waarneming van de druk zelf: hoe voelt deze aan, hoe betrouwbaar is de feedback en welke parameters moeten eventueel worden bijgesteld?
In deze fase werd de functionaliteit nagebootst via Wizard-of-Oz-testen, waarbij een externe operator het systeem deels manueel of semi-automatisch aanstuurt. Zo kan de ervaring voor de gebruiker realistisch gesimuleerd worden zonder dat alle technische componenten reeds volledig geïntegreerd zijn.
De volgende vragen werden onderzocht;
- Hoe wordt de pneumatische druk op de pols lichamelijk ervaren door gebruikers?
- Wordt deze ervaring als positief of hinderlijk omschreven?
- Zijn er specifieke parameters (druksterkte, ritme, locatie, bevestiging) die geoptimaliseerd moeten worden voor comfort en effectiviteit?

### 2.2 Materiaal & methoden

Voor deze test werd een [protocol](https://docs.google.com/document/d/1es-rx0u1WYYqcwIwldhmrXZUwTVoZigD/edit?usp=sharing&ouid=115989647101377797411&rtpof=true&sd=true) geschreven om de correcte uitvoering te waarborgen.

**Systeem en simulatie**
- De prototype-armband bevatte één drukpocket, verbonden aan een externe luchtpomp bediend door de interviewer.
- Tijdens de tests werd een regelmatig ritme van opblazen en leeglopen opgevoerd, gebaseerd op het Box Breathing tempo (4-4-4-4), zoals eerder toegepast.

**Simulatie via Wizard-of-Oz (n=4)**
- Gebruikers wisten dat het systeem deels handmatig werd aangestuurd, maar kregen de ervaring van een volledig werkend systeem.
- Voor en na de test was er een korte vragenlijst, eerst bestaand uit de gestandaardiseerde Sensorial Material Scale en vervolgens uit een BERT-test met adjectieven die de ervaring konden beschrijven.
Gedurende de actieve test werden de gebruikers gevraagd hun ervaringen luidop te delen, een zogenaamd thinking-out-loud protocol. Hierbij werd gevraagd te focussen op de fysieke ervaring, bijvoorbeeld hoe en waar het gevoel waargenomen werd.
Nadien werden enkele beknopte vragen gesteld over de ervaring, als deze nog niet beantwoord waren gedurende het thinking-out-loud protocol.
- Testduur: ±15 minuten per deelnemer

**Evaluatiecriteria**
- **Waarnemingsdrempel**: is de druk voldoende voelbaar?
- **Comfort**: is het aangenaam of storend bij langdurig dragen?
- **Begrijpelijkheid**: herkent men het ritme? Kan men het koppelen aan ademhaling?
- **Verstorende elementen**: aanwezigheid van hinder (geluid, verplaatsing, wrijving...)


### 2.3 Resultaten

De resultaten van de testen geven een genuanceerd beeld :
**Waarneming en interpretatie**
- **Alle 4 deelnemers merkten de druk duidelijk op** en konden zonder instructie herkennen dat het ging om een ademhalingsritme
- De **pneumatische respons werd omschreven als “aanwezig, maar subtiel genoeg”**, wat aansluit bij het streven naar discrete ondersteuning
- Gebruikers volgden het ritme spontaan, maar gaven aan dat **een eerste introductie of korte uitleg de interpretatie zou vergemakkelijken**

**Comfort en techniek**
- De druk zelf werd positief ervaren, maar **het bevestigingssysteem (sluiting van de armband)** werd als minder comfortabel aangeduid, zeker bij langdurig dragen
- Er was **een lichte variatie in het ritme**, wat bij sommige gebruikers tot verwarring leidde. Een **constante, voorspelbare cadans** werd als wenselijk genoemd voor mentale focus
- Geluid en trilling van de pomp zelf waren **licht storend wanneer deze dicht bij de pols zat bevestigd**

 Deze resultaten werden ook gebundeld in een [testrapport](https://docs.google.com/document/d/1_s10wYZFuOhpQ8mF8J495njWrHzrgpJ9/edit?usp=sharing&ouid=115989647101377797411&rtpof=true&sd=true).

### 2.4 Conclusie en implicaties

| **Aspect** | **Resultaat** | **Aanbeveling** |
| ---------- | ------------- | --------------- |
| Drukwaarneming | Voldoende voelbaar, intuïtief | Geen verhoging nodig, maar druk mag niet variëren zonder reden |
| Ritme | Herkend, maar soms inconsistent | Constante timing met foutmarge <5% noodzakelijk [→ meetbaar maken?] |
| Comfort | Druk oké, sluitingssysteem minder | Verbetering in sluiting en positionering van drukpockets |
| Auditieve feedback | Pomp hoorbaar bij nabije montage | Geluiddemping en/of afstand tussen pomp en polscomponent |

De Wizard-testen bevestigen dat :
- De **drukwerking als fysiek signaal goed werkt** bij studenten in de doelgroep
- De beleving **afhankelijk is van nauwkeurige ritme-aansturing en comfortabele plaatsing**
- Er **technische verfijning** nodig is in sluiting, luchtaanvoer en ritmische controle
  
 Aanbevolen vervolgacties zijn :
- Ontwikkeling van een **stiller en compacter pompmechanism**
- Ontwerp van een **meer ergonomische en stabiele sluiting** (klittenband? magneet? zachte elastiek?)
- Integratie van **ritmecontrole via microcontroller** i.p.v. handmatige aansturing

## Develop 3. Materialen voor het Finaal Ontwerp
### 3.1 Doestelling en methodologie

In deze derde ontwikkelfase ligt de focus op het bepalen van het meest geschikte materiaal voor de armband in het finale ontwerp. Dit materiaal moet voldoen aan drie hoofdcriteria:
1. **Draagcomfort** bij langdurig gebruik (min. 6–8 uur per dag)
2. **Functionele compatibiliteit** met de pneumatische drukcomponenten
3. **Esthetische en situationele geschiktheid** (formeel vs. informeel gebruik)
Aan de hand van een combinatie van benchmarks, marktanalyses en gebruikerstesten werden diverse materiaalopties geëvalueerd.
De volgende onderzoeksvragen stonden centraal doorheen deze wave van gebruikersonderzoek;
- Welke materialen zijn optimaal voor langdurig gebruik van een polsband bij dagelijks gebruik door hogeschool- en universiteitsstudenten?
- Welke materialen worden door gebruikers als comfortabel en geschikt ervaren?
- In hoeverre overlappen de resultaten van benchmarkanalyses en gebruikerstesten om tot een optimaal materiaaladvies te komen?

### 3.2 Materiaal & methoden

In dit onderzoek wordt onderzocht welke materialen het meest geschikt zijn voor het vervaardigen van een comfortabele, duurzame en onderhoudsvriendelijke polsband, specifiek gericht op dagelijks gebruik door studenten. Het protocol bestaat uit twee luiken:

1. Een benchmarkanalyse van veelgebruikte materialen in bestaande wearables;
--> Hierin wordt een markt analyse gedaan naar de meest gebruikte materialen in pols-wearables en verder onderzoek naar de top 3 tot 5 antwoorden.
2. Een gebruikerstest waarin deelnemers via zintuiglijke evaluatie de materialen beoordelen op comfort en voorkeur.
--> Hierin zullen de veel voorkomende materialen uit de marktanalyse worden getest bij het doelpubliek.
--> Hierbij zal elke deelnemer kreeg de kans om (eerst geblinddoekt, daarna zichtbaar) de materialen te voelen met de onderarm of pols.

Voor beide testen werd een [protocol](https://docs.google.com/document/d/1wQL_PRIBQPZqBPOBRoM76Zd6KomGRCil/edit?usp=sharing&ouid=115989647101377797411&rtpof=true&sd=true) uitgeschreven.

   
**Gebruikersevaluatie en observatie**
- Gebruikers (n=5) kregen verschillende armbandprototypes in de bovengenoemde materialen
- De nadruk lag op **gevoel bij aanraking, gewicht, pasvorm, ademend vermogen en visuele voorkeuren**
- Evaluatie via een **vragenlijst met Likert-schalen**, open vragen en scenario’s (“Wat zou je dragen in de les / tijdens het sporten / op een presentatie?”)

  
Een kwalitatieve inhoudsanalyse werd toegepast op de data, aangevuld met een eenvoudige semantische waarderingsschaal. Door semi-kwanitatief de opties te beoordelen, kunnen deze systematisch vergeleken worden om inzicht te krijgen in de algemenere voorkeuren van de gebruikers.

Bij deze gebruikerstest werd een bord met de verschillende materiaalkeuzes gebruikt;
Het bord bevat zes verschillende stalen, waaronder vier textielstalen en twee alternatieve materialen (siliconen en leer). De textielstalen zijn gelabeld volgens drie criteria: **draaddichtheid**, **structuur / bindingstype**, en **luchtdoorlaatbaarheid** (gescoord op 5-puntenschaal).

| **Staalomschrijving** | **Draaddichtheid** | **Structuur/Bindingstype** | **Luchtdoorlaatbaarheid** |
| ----------------- | -------------- | ---------------------- | --------------------- |
| Rood/oranje stof (breisel) | 1 | 2 | 4 |
| Lichtgrijze stof (grove platbinding) | 2 | 2 | 4 |
| Paarse stof (platbinding) | 3 | 3 | 3 |
| Lichtblauwe stof (keperbinding) | 4 | 4 | 2 |
| Siliconen strip (antislip en geen antislip) | *n.v.t.* | *n.v.t.* | *n.v.t.* |
| Leren staaltje | *n.v.t.* | *n.v.t.* | *n.v.t.* |

<p align="center">
 <img src="https://github.com/user-attachments/assets/8ffd2c2b-26b4-469d-9586-6181a1caff68">
<p align="center">
Figuur 2. Opstelling met verschillende stalen
</p>

### 3.3 Resultaten

Door middel van een marktanalyse naar verschillende merken van horloges, armband en overige soortgelijke bronnen, werden de volgende materialen gebruikt om verder uit te werken in de benchmark-analyse : siliconen, nylon, leer en verschillende metalen (edelstaal, titanium, Milanees geweven).
Hieruit volgde onderstaande tabel:

| **Materiaal** | **Comfort** | **Duurzaamheid** | **Gebruiksgemak** | **Opmerkingen** |
| ------------- | ----------- | ---------------- | ----------------- | --------------- |
| Siliconen | 5 | 4 | 4 | 5 | 4.5 | Zeer comfortabel, flexibel, zweet- en waterbestendig; gevoelig voor verkleuring en haarscheurtjes. |
| Nylon | 4.5 | 4 | 3.5 | 5 | 4.25 | Licht, ademend, sterk; iets minder stijlvol voor formele settings. |
| Leer | 3.5 | 3 | 5 | 3.5 | 3.75 | Luxe uitstraling, maar gevoelig voor zweet en temperatuur; lorica biedt verbetering.|
| Metaal (Staal) | 3 | 5 | 4.5 | 3 | 3.88 | Duurzaam en elegant, maar zwaar; minder comfortabel voor sport. |
| Metaal (Titanium) | 4 | 5 | 4.5 | 4 | 4.38 | Licht, hypoallergeen en zeer sterk; duurder. |
| Metaal (Milanees) | 4 | 4.5 | 5 | 4 | 4.38 | Elegant én comfortabel; goed ademend dankzij geweven structuur. |

Op basis van deze dat kunnen we een voorlopige hypothese stellen naar aanleiding van de gebruikerstest : 
- Beste algemene keuze voor studenten: Siliconen en Nylon scoren het hoogst op comfort en praktisch gebruik.
- Beste voor stijl en langdurig gebruik: Titanium en Milanees metaal combineren duurzaamheid met comfort en esthetiek.
- Leder is aantrekkelijk qua uitstraling, maar minder geschikt voor dagelijks intensief gebruik zonder speciale afwerking (zoals lorica).

Volledige technische details, met aanvullende marktanalyse, zijn terug te vinden in het [onderzoeksrapport](https://docs.google.com/document/d/1cDfT-LYVkv5igQ4mVNYEJPr5tTsrSnZ1/edit?usp=sharing&ouid=115989647101377797411&rtpof=true&sd=true)

De scores die de gebruikers gaven tijdens de test met de verschillende materialen zijn uitgezet in deze tabel;

| Nr. |              Materiaal              | Comfort |    |    |    | Hygiëne |    |    |    | Elasticiteit |   |   |   | Visueel |    |   |   | Totaalscore |
|:---:|:-----------------------------------:|:-------:|:--:|:--:|:--:|:-------:|:--:|:--:|:--:|:------------:|:-:|:-:|:-:|:-------:|:--:|:-:|:-:|:-----------:|
|   1 | Rode, gebreide stof                 |      -1 |  1 |  1 |  1 |      -1 |  0 | -1 |  0 |            0 | 0 | 0 | 0 |       1 |  1 | 0 | 1 |           3 |
|   2 | Grijs/licht roos, grove platbinding |      -1 |  1 |  1 |  1 |      -1 |  1 |  1 |  1 |            0 | 0 | 0 | 0 |       0 |  1 | 0 | 0 |           5 |
|   3 | Paarse, platbinding stof            |      -1 |  0 |  0 |  0 |      -1 |  0 |  0 |  0 |            0 | 0 | 0 | 0 |       0 |  0 | 0 | 0 |          -2 |
|   4 | Blauw/groene, keperbinding stof     |       0 |  0 |  0 | -1 |      -1 | -1 |  0 |  0 |            1 | 0 | 0 | 0 |       0 |  1 | 0 | 0 |          -1 |
|  5a | Doorzichtige, antislip silicone     |      -1 | -1 | -1 |  1 |      -1 | -1 | -1 |  1 |            0 | 0 | 0 | 1 |      -1 | -1 | 0 | 1 |          -4 |
|  5b | Roze, geen antislip silicone        |      -1 | -1 |  0 |  0 |      -1 | -1 | -1 |  0 |            0 | 0 | 0 | 0 |      -1 | -1 | 0 | 0 |          -7 |
|   6 | Lederen stof                        |       1 |  1 |  0 |  1 |       0 | -1 |  0 | -1 |           -1 | 0 | 0 | 0 |       1 |  1 | 1 | 1 |           4 |

Een volledige analyse van de resultaten zijn te vinden in het [Rapport](https://docs.google.com/document/d/11xXl2ECvqIbWMdYhlkYMq-jMgEbhu_Dn/edit?usp=sharing&ouid=115989647101377797411&rtpof=true&sd=true).            

### 3.4 Conclusie en implicaties

Uit deze testen kwamen stoffen zoals de stof met grove platbinding (n° 2) bovenaan uit, dankzij de huidvriendelijkheid en hoog comfort. Materialen zoals beide varianten silicone (n°5) waren minder geliefd door hun eerder plakkerig gevoel en de slechte zweetgevoeligheid. Op esthetisch vlak was leer duidelijk populair, maar door de functionele nadelen zoals de mogelijke irritatie bij zweet en de slechte ventilatie wordt deze optie niet gekozen.

Een antwoord werd gevormd op alle eerder gestelde onderzoeksvragen;
***Welke materialen zijn optimaal voor langdurig gebruik van een polsband bij dagelijks gebruik door hogeschool- en universiteitsstudenten?***
De grove platbinding (nr. 2) blijkt het meest geschikt op basis van een evenwicht tussen comfort, bruikbaarheid en hygiëne. Het materiaal werd als zacht ervaren zonder te slap of vormloos te zijn, en gaf minder aanleiding tot irritatie of vuilopname.

***Welke materialen worden door gebruikers als comfortabel en geschikt ervaren?***
- **Comfortabel**: Nr. 1 (gebreide stof), nr. 2 (grove platbinding), nr. 6 (leer).
- **Geschikt**: Nr. 2 wordt het vaakst genoemd als praktisch en comfortabel. Nr. 6 wordt eerder gekozen voor visuele aantrekkingskracht of als buitenlaag.
- **Ongeschikt**: Silicone (vooral nr. 5a) werd unaniem als onaangenaam ervaren bij langdurig huidcontact.
 
***In hoeverre overlappen de resultaten van benchmarkanalyses en gebruikerstesten om tot een optimaal materiaaladvies te komen?***
De gebruikerservaringen komen sterk overeen met bevindingen uit eerder uitgevoerde benchmarkstudies waarin ademend vermogen, huidvriendelijkheid en esthetiek centraal stonden. Stoffen met een grove of gestructureerde binding scoren in beide domeinen goed. Siliconematerialen blijven technisch interessant omwille van grip en waterbestendigheid, maar missen het comfort dat gebruikers vereisen bij langdurig dragen. Leer wordt als premium ervaren, maar is niet water- of zweetbestendig genoeg voor dagelijks gebruik zonder verdere verwerking of coating.

**Aanbevelingen voor verdere testopstellingen of materiaalontwikkeling voor een eventueel eindproduct**
- **Materiaalcombinaties**: Overweeg het ontwikkelen van een meerlaagse band, met bijvoorbeeld een zachte binnenlaag (nr. 2 of nr. 1) en een visueel aantrekkelijke buitenlaag (leer of silicone) mits verbeterde ademing.
- **Aanvullende testen**: Real-life gebruikssimulaties over langere tijd kunnen verdere inzichten bieden (bv. polsband dragen tijdens een schooldag).
- **Sensorische validatie**: Geur, slijtage en thermische reacties op transpiratie kunnen extra testparameters zijn.
- **Testopstelling optimaliseren**: Uit de korte feedbackronde blijkt dat deelnemers de testopstelling inhoudelijk interessant en prikkelend vonden. Enkele deelnemers gaven aan dat de eerste stap – het blind of ongeleid voelen van de materialen – wat ongemakkelijk aanvoelde. In de toekomst kan dit gesitueerd of begeleid worden met meer visuele of functionele voorbeelden (bv. prototypes of draagbare testbanden).


## Bill of materials
_Welke materialen heb je nodig voor verder ontwikkeling van het prototype in het tweede semester?_

1.	EmotiBit-technologie: Voor het meten van elektrische pulsen en fysiologische signalen in het lichaam.
2.	Wearables-materiaal: Flexibele stoffen, elastische banden, of textiel dat comfortabel en functioneel is. (Redelijke eigen voorraad, niet overdreven veel.)
3.	Sensortechnologie: Extra sensoren voor hartslag, huidgeleiding, of temperatuur.
4.	3D-printmateriaal: Kunststoffen of siliconen voor het maken van kleine behuizingen of aanpassingen. 
5.	Microcontrollers: Bijvoorbeeld Arduino of Raspberry Pi voor dataverwerking en -opslag.
6.	Ademhalingshulpmiddelen: Accessoires of materialen die als interface kunnen dienen voor ademhalingsoefeningen.
7.	Huidvriendelijke kleefstoffen: Voor bevestiging van sensoren zonder huidirritatie te veroorzaken.
8.	Voeding en batterijen: Kleine, draagbare energieoplossingen voor het prototype.
9.	Softwaretools: Voor data-analyse en visualisatie (bijvoorbeeld Python of MATLAB).
10.	Basismechanische onderdelen: Scharnieren, sluitingen, en dunne elastische banden voor draagbaarheid.
11.	Creatieve materialen: Zoals fidget-objecten, knoppen, of lichtgevende elementen om visuele en tactiele interactie te testen.

Deze lijst blijft flexibel en kan worden aangevuld naarmate de prototypes en tests concreter worden.


## Kritische reflectie
_In het afgelopen semester hebben we ons concept goed begrepen en zijn we erin geslaagd veel relevante informatie te verzamelen. Zowel nieuwe als bevestigende inzichten hebben ons geholpen ons concept verder te verfijnen en de richting van het project te verduidelijken. Deze continue verzameling van gegevens heeft ons niet alleen geholpen bij de ontwikkeling van het product, maar heeft ook bijgedragen aan het stellen van prioriteiten voor de volgende fasen. We hebben informatie kunnen meenemen die in het volgende semester verder uitgewerkt zal worden, wat ons in staat stelt om voort te bouwen op de behaalde resultaten.
Onze samenwerking was effectief, en de werklast was goed verdeeld, wat resulteerde in een prettige werkervaring. Deze evenwichtige werkhouding heeft ons geholpen om goede vooruitgangen te boeken. We hebben enkele belangrijke resultaten behaald, wat een positief teken is voor de manier waarop we samenwerkten en ideeën uitwisselden.
Hoewel er tijds- en planningsproblemen waren, hebben we deze grotendeels kunnen vermijden of oplossen. Dit laat zien dat we in staat zijn om met uitdagingen om te gaan en tijdig aanpassingen te maken. Toch zouden we in de toekomst wellicht een meer gedetailleerde planning kunnen opstellen, zodat we vooraf beter kunnen anticiperen op mogelijke vertragingen en obstakels.
Al met al was de voortgang van het project positief, en kijken we ernaar uit om de opgedane kennis verder uit te bouwen en toe te passen in het volgende semester. Het proces heeft ons waardevolle inzichten gegeven die we blijven meenemen in de verdere ontwikkeling van het product._





## Bijlagen
[Rysman, M. (2024). Figma Documentatie](https://www.figma.com/design/LtIDMOVTxl9MOyyYGi2SfU/Discovery-Template?node-id=0-1&p=f&t=SKSGqrQCKlGA5WIU-0)

**Definition**

[Rootsaert, S. (2024). TestProtocol_Enquêtes.docx](https://github.com/user-attachments/files/19184604/Rootsaert.S.2024.TestProtocol_Enquetes.docx)

[Rootsaert, S. (2025). TestRapport_Enquêtes.docx](https://github.com/user-attachments/files/18353525/Rootsaert.S.2025.TestRapport_Enquetes.docx)

[Rysman, M. (2024). TestProtocol_Wave 1.docx](https://github.com/user-attachments/files/19184577/Rysman.M.2024.TestProtocol_Wave.1.docx)

[Rysman, M. (2025). TestRapport_Wave 1.docx](https://github.com/user-attachments/files/18353523/Rysman.M.2025.TestRapport_Wave.1.docx)

[Rysman, M. (2024). TestProtocol_Wave 2.docx](https://github.com/user-attachments/files/19184549/Rysman.M.2024.TestProtocol_Wave.2.docx)

[Rootsaert, S. (2025). TestRapport_Wave 2.docx](https://github.com/user-attachments/files/18412461/Rootsaert.S.2025.TestRapport_Wave.2.docx)

**Develop 1. Onderzoek naar het Ademhalings-principe**

[Rysman M. (2025). TestProtocol_Ademhalingsoefeningen.docx](https://github.com/user-attachments/files/20355098/Rysman.M.2025.TestProtocol_Ademhalingsoefeningen.docx)

[Rootsaert, S. & Rysman M. (2025). TestRapport_Ademhalingsoefeningen.docx](https://github.com/user-attachments/files/20355108/Rootsaert.S.Rysman.M.2025.TestRapport_Ademhalingsoefeningen.docx)

**Develop 2. Wizard-testen van de Pneumatische Drukervaring**

[Rysman, M. (2025). TestProtocol_SensoryExperience](https://docs.google.com/document/d/1es-rx0u1WYYqcwIwldhmrXZUwTVoZigD/edit?usp=sharing&ouid=115989647101377797411&rtpof=true&sd=true)

[Rootsaert, S. (2025). TestRapport_Sensory_Experience](https://docs.google.com/document/d/1_s10wYZFuOhpQ8mF8J495njWrHzrgpJ9/edit?usp=sharing&ouid=115989647101377797411&rtpof=true&sd=true)

**Develop 3. Materialen voor het Finaal Ontwerp**

[Rootsaert, S. (2025). TestProtocol_Materials](https://docs.google.com/document/d/1wQL_PRIBQPZqBPOBRoM76Zd6KomGRCil/edit?usp=sharing&ouid=115989647101377797411&rtpof=true&sd=true)

[Rootsaert, S. (2025). TestRapport_Materials](https://docs.google.com/document/d/1cDfT-LYVkv5igQ4mVNYEJPr5tTsrSnZ1/edit?usp=sharing&ouid=115989647101377797411&rtpof=true&sd=true)

[Rootsaert, S. (2025). TestRapport_BenchmarkAnalyse](https://docs.google.com/document/d/11xXl2ECvqIbWMdYhlkYMq-jMgEbhu_Dn/edit?usp=sharing&ouid=115989647101377797411&rtpof=true&sd=true)

## Bronnen
Bouchrika, I. (2025, 02 17). 50 Current Student Stress Statistics: 2025 Data, Analysis & Predictions. Opgehaald van Research.com: [https://research.com/education/student-stress-statistics](https://research.com/education/student-stress-statistics)
